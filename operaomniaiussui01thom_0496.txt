126

et motus et mutationis rationem habet diversa respiciendo,
quando scilicet ex vera in per se falsam, vel e converso,
quis mutat opinionem3 quandoque autem solam muta-
tionem imitatur, quando scilicet absque praeopinata ve-
ritate ipsam falsam offendit quis opinionem; quandoque
vero motus undique rationem possidet‚›quando scilicet ex
vera affirmatione in falsam circa idern contrarii affirmatio-
nem transit. Quia tamen prima ut quis fallatur radix est
oppositio affirmationis et negationiS, merito ea in quibus
primo est fallacia, sicut generationis terminos opponi dixit.

12. Ad dubium secundo loco adductum dico quod
peccatur ibi secundum aequivocationem illius termini per
sefalsa, seu per se vera. Opinio enirn et similiter enuncia-
tio potest dici dupliciter per se vera seu falsa. Uno modo,
in seipsa, sicut sunt omnes verae secundum illos modos
perseitatis qui enumerantur I Posteriorum, et similiter
falsae secundum illosmet modos, ut, homo non est animal.
Et hoc modo non accipitur in hac regula de contrarie-
tate opinionum et enunciationum opinio per se vera aut
falsa, ut efficaciter obiectio adducta concludit. Si enim ad
contrarietatem opinionum hoc exigeretur non possent esse
opiniones contrariae in materia contingenti: quod est
falsissimum. Alio modo potest dici opinio sive enunciatio
per se vera aut falsa respectu suae oppositae. Per se vera
quidem respectu suae falsae, et per se falsa respectu suae
verae. Et tunc nihil aliud est dicere, est per se vera respe-
ctu illius, nisi quod ratione sui et non alterius verificatur
ex falsitate illius. Et similiter cum dicitur, est per se falsa
respectu illius, intenditur quod ratione sui et non alterius
falsificatur ex illius veritate. Verbi gratia3 istius verae,
Socrates currit, non est per se falsa, Socrates sedet, quia
falsitas eius non immediate sequitur ex illa, sed mediante
ista alia falsa, Socrates non currit, quae est per se illius
falsa, quia ratione sui et non per aliquod medium ex illius
veritate falsificatur, ut patet. Et similiter istius falsae, So-
crates est quadrupes, non est per se vera ista, Socrates
est bipes, quia non per seipsam veritas istius illam fal-
sificat, sed mediante ista, Socrates non est quadrupes,
quae est per se vera respectu illius: propter seipsam enirn
falsitate istius verificatur, ut de se patet. Et hoc secundo
modo utimur istis terminis tradentes regulam de con-
trarietate opinionum et enunciationum. Invenitur siqui-
dem sic universaliter vera in omni materia regula dicens
quod, vera et eius per se falsa, et falsa et eius per se vera,
sunt contrariae. Unde patet responsio ad obiectionem,
quia procedit accipiendo ly per se vera, et per se falsa
primo modo.

13. Ad ultimum dubium dicitur quod, quia inter opi-
niones ad se invicem pertinentes nulla alia est oppositio
nisi contrarietas, coactus fuit Aristoteles (volens termi-
nis specialibus uti) dicere quod una est magis contraria
quam altera, insinuans quidem quod utraque contrarie-
tatis oppositionem habet respectu illius verae. Deter—
minat tamen immediate quod tantum una earum, scili-
cet negationis opinio, contraria est affirmationi verae. Sub-
dit enim: Manifestum est quoniam haec contraria crit. Duo
ergo dixit, et quod utraque, tam scilicet negatio eiusdem
quam affirmatio contrarii, contrariatur affirmationi verae,
et quod una tantum earum, negatio scilicet, est contraria.
Et utrunque est verum. Illud quidem, quia, ut dictum
est, ambae contrarietates oppositione contra affirmatio-
nem moliuntur; sed difformiter, quia opinio negationis
primo et per se contrariatur, affirmationis vero contrarii
opinio secundario et per accidens, idest per aliud, ra-
tione scilicet negativae opinioniS, ut declaratum est: sicut
etiam in naturalibus albo contrariantur et nigrum et ru-
brum, sed illud primo, hoc reductive, ut reducitur sci-
licet ad nigrum illud inducendo, ut dicitur V Physicor.

PERI HERMENEIAS LIB. II

Secundum autern dictum simpliciter verum est, quoniam
simpliciter contraria non sunt nisi extrema unius latitu-
dinis, quae maxime distant3 extrema autem unius distan-
tiae non sunt nisi duo. Et ideo cum inter pertinentes ad se
invicem opiniones unum extremum teneat affirmatio vera,
reliquum uni tanturn falsae dandum est, illi scilicet quae
maxime a vera distat. Hanc autem negativam opinionem
esse probatum est. Haec igitur una tantum contraria est
illi, simpliciter loquendo. Caeterae enim oppositae ratione
istius contradantur, ut de mediis dictum est. Non ergo
uni plura contraria posuit, nec de contrarietate large lo-
quutus est, ut obiiciendo dicebatur.

14. Deinde cum dicit: Amplius si etiam etc.‚ probat idem,
scilicet quod affirmationi contraria est negatio eiusdem,
et non affirmatio contrarii secunda ratione, dicens: Si in
aliis materiis oportet opiniones se habere similiter, idest,
eodem modo, ita quod contrariae in aliis materiis sunt
affirmatio et negatio eiusdem; et hoc, scilicet quod dixi-
mus de boni et mali opinionibuS, videtur esse bene dictum,
quod scilicet contraria affirmationi boni non est affir-
matio mali, sed negatio boni. Et probat hanc consequen-
tiam subdens: Aut enim ubique, idest, in omni materia,
ea quae est contradictionis altera pars censenda est con-
traria suae affirmationi, aut nusquam, idest, aut in nulla
materia. Si enim est una ars generalis accipiendi contra-
riam opinionem, oportet quod ubique et in omni materia
uno et eodem modo accipiatur contraria opinio. Et con-
sequenter, si in aliqua materia negatio eiusdem de eo·
dem affirmationi est contraria, in omni materia negatio
eiusdem de eodem contraria erit affirmationi. Deinde in-
tendens concludere a positione antecedentis, affirmat an—
tecedens ex sua causa, dicens quod illae materiae quibus
non inest contrarium, ut substantia et quantitas, qui-
bus, ut in Praedicamentis dicitur, nihil est contrarium. De
his quidem est per se falsa ea, quae est opinioni verae
opposita contradictorie, ut qui putat hominem, puta So-
cratem non esse hominem, per se falsus est respectu pu-
tantis, Socratem esse hominem. Deinde affirmando ipsum
antecedens formaliter, directe concludit intentum a posi-
tione antecedentis ad positionem consequentis dicens: Si
ergo hae, scilicet, affirmatio et negatio in materia carente
contrario, sunt contrariae, et omnes aliae contradictiones
contrariae censendae sunt.

15. Deinde cum dicit: Amplius similiter etc.‚ probat idem
tertia ratione, quae talis est: Sic se habent istae duae opi-
niones de bono, scilicet, bonum est bonum, et, bonum non
est bonum, sicut se habent istae duae de non bono, sci-
licet, non bonum non est bonurn, et, non bonurn est bo-
num. Utrobique enim salvatur oppositio contradictionis.
Et prImae utriusque combinationis sunt verae, secundae
autem falsae. Unde proponens hanc maiorem quoad pri-
mas veras utriusque combinationis ait: Similiter se habet
opinio boni, quoniam bonum est, et non boni quoniam non
est bonum. Et subdit quoad secundas utriusque falsas: Et
super has opinio boni quoniam non est bonum, et non boni
quoniamest bonum. Haec est maior. Sed illi verae opi-
nioni de non bono, scilicet, non bonum non est bonurn,
contraria non est, non bonum est malum, nec bonum
non est malum, quae sunt de praedicato contrario, sed
illa, non bonum est bonum, quae est eius contradictoria;
ergo et illi verae opinioni de bono, scilicet, bonum est
bonum, contraria erit sua contradictoria, scilicet, bonum
non est bonurn, et non affirmatio contrarii, scilicet, bo-
num est malum. Unde subdit minorem supradictam di—
cens: Illi ergo verae opinioni non boni, quae est dicens quo-
niam scilicet non bonum non est bonum, quae est contraria.
Non enim est sibi contraria ea opinio, quae dicit affirma-
tivae praedicatum contrarium, scilicet, quod non bonurn

