CCCXVIII

11. Hanc eius industriam noverat commendavitque Bru-
ckerus: quod meliorem, quam quae tunc exstabat, versio-
nem Aristotelis confici curaverit. Opera nonnulla Philosophi
in latinum translata ab Hermanno, cognomento Contracto,
testatur Trithemius tomo I Annalium Hirsaugiensium ad
annum 1005. Refert etiam Rigordus in historia de gestis
Philippi Augusti circa annum Domini 1210, legi Parisiis
coepisse libellos quosdam Aristotelis, qui docebant meta-
physicam, de novo Constantinopoli delatos et a graeco in
latinum translatos. Versio illa succedit, quam iussu Fri-
derici II Imperatoris, adnotante Io. Alberto Fabricio in
Biblioth. Graeca libro III, capite VI partim e graeco, par-
tim ex arabico sermone, circa aerae vulgaris anno 1220
confecerunt viri lecti et in utriusque linguae prolatione
periti, ut habet Petrus de Vineis libro III, epistola van
(al. Lxrx).Scatentem vitiis hanc viderat versionem Aquinas me-
lioremque e graeco novam fieri curavit. Rem testatur Guil-

, lelmus de Tocco in Vita capite tv, num. 18: Scripsit etiam,
inquiens, super philosophiam naturalem et moralem et
super metaphysicam: quorum librorum procuravit quod
fieret nova translatio, quae sententiae Aristotelis continet
clarius veritatem. Accuratissimam non dixerim translatio-
nem: at certum compertumque fit, minus vere ab clariss.
Renaudotio dictum loco citato, Thomam legisse Aristote-
lem unico subsidio interpretationum, quae ex arabica
priore versione prodierant, constat quippe id ab eo cura-
tum impetratumque, ut perfectior ex graeco adornaretur
translatio.

Aristotelis opera graece scripta noverat Aquinas: lati-
namque versionem, quae graeco textui maxime consentiret,
caeteris repudiatis, affert etiam ac praefert. Textus Aristo-
telicos ex libro ΙΙΙ De anima depromptos describit plures
in Opusculo De unitate intellectus contra Averroistas:
dataque opera litteram animadvertendam proponit, quae
sic habetur, inquiens, in graeco, novam innuens, ut puto,
latinam translationem, ipso urgente, de graeco factam. Libros
etiam memorat De substantiis separatis eiusdem Aristotelis:
quos vidimus, inquit, nondum translatos in lingua nostra.

Novam hanc latinam interpretationem, urgente opus
Aquinate confectam, adiudicat Thomae Brabantino de Can-
timprato, allorum fide advocata, Trithemius de Scriptori-
bus ecclesiasticis n. 469. Sunt qui scribunt (Thomam Can-
timpratensem) graeci sermonis habuisse peritiam, et libros
Aristotelis, quorum iam usus in scholis est, transtulisse.
Trithemium sequuti sunt Natalis Alexander in Hist. eccl.
saeculo XIII et XIV, capite ιν, art. iv, ipse Io. Albertus Fa-
bricius Ioco citato aliique. Brabantinum alium interpretem,
nomine Wilhelmum, invehit Chronicon Sclavicorum apud
Lindenbrogium, ubi ad annum 1273 haec habentur: Wl-
helmus de Brabantia Ordinis Praedicatorum transtulit
omnes libros Aristotelis de graeco in latinum, uerbum a
verbo (qua translatione scholares adhuc hodierna die utun-
tur in scholis), ad instantiam sancti Thomae de Aquino
Doctoris. Ita verba refert Bruckerus loco superius citato.
Is est Guillelmus de Morbeka, quod oppidum est in con-
finiis Brabantiae, ideo Brabantinus dictus, ac perperam
cum Thoma Cantimpratensi confusus, ex Ordine Praedica-
torum ad infulas Archiepiscopales Corinthi adsumptus.
Praeter latinam, familiares habuit graecam et arabicam lin-
guas. Degebat in Italia circa annum 1268 apud Clementem IV,
sub eoque et Gregorio X successore, munere cappellani
et poenitentiari functus est. Hunc esse virum peritissimum,
qui Thomae votis annuens, novam librorum Aristotelis
versionem elucubravit, nullus dubitat Iacobus Echardus.
Latinas plerasque ab eodem confectas interpretationes, ex
graeco alias aliasque ex arabico, Aristotelis, Simplicii,
Procli Diadochi‚ Galeni, Hippocratis, diligentissime recenset
idem Echardus tomo Ι Scriptorum Ordinis Praedicatorum.
Consule Dissertationem nostram XXIII.

Ampliora sunt in sacram eruditionem graecam Aqui-
natis merita. Continuam opus, quod vocant, in quatuor
Evangelia, sanctorum Patrum scriptorumque ecclesiastico-
rum sententiis uno veluti contextu concinnatum, iussu
Urbani IV Summi Pontificis elucubraturo, satis illi non
fuerunt veteres latini Patres, neque latinae quae ferebantur

DISSERTATIONES CRITICAE

scriptorum graecorum versiones, qui Evangelia commen-
tariis illustraverant. Alias etiam expositiones Doctorum
graecorum (ipse Thomas ait in Epistola nuncupatoria ad
Annibaldum S. R. E. Presbyterum Cardinalem, Evangelio
secundum Marcum praefixa), in latinum feci transferri:
ex quibus plura expositionibus latinorum Doctorum interse-
rui, auctorum nominibus praenotatis. Patrum scriptorum·
que elenchum, quorum sententias defloravit AquinaS, ac·
curatissimum praestat in sua eius Operis editione Ioannes
Nicolaius: numeratque latinos Patres duos et viginti, prae-
ter Glossas varias anonymas: Graecosque scriptores septem
et quinquaginta. Quo utique factum est (verba sunt An-
tonii Possevini S. 1., in Apparatu sacro) ut et Evangelicum
sensum et Patres antiquos latinos qui delitescebant, aut mi-
nore erant in usu, ac graecos ipsos interpretes assequere-
mur, divina viri caritate procurante, ut latine propterea
verterentur.

Quo Thomas in hisce Patrum graecorum aut libris
aut⁴excerptis latine vertendis usus fuerit interprete igno-
tum: at notum compertumque, nimium a vero abludere

editorem operum Launoii, qui Praefatione in tomum V .

cum ipso Launoio contendit: Non potuisse ab Aquinate,
nec ab alio aequali scriptore in linguam latinam trans-
ferri textus graecos, quia graecae linguae imperitia tunc
temporis regnabat. Plura namque graecorum scriptorum

excerpta, curante Thoma, latinitate donata esse, ipse Tho· ’

mas testis est locupletissimus.

ΙΙΙ. Latinae aevo illo scriptorum graecorum ferebantur
versiones. Vitia novit earum, quibus ipsae laborabant, san-
ctus Thomas. Dignum est animadversione iudicium eius
de illa, quae vulgaris erat, Homiliarum s. Ioannis Chry-
sostomi in Matthaeum latina versione. Sic ait enim in Epi-
stola nuncupatoria ad Urbanum lv: Interdum sensum
posui, verba dimisi, praecipue in Homiliario Chrysostomi,
propter hoc quod est translatio vitiosa. Sive pro ea qua
polleret ipse graecae linguae peritia, sive a peritioribus aliis
edoctus hoc protulerit iudicium, dignum illud est profe-
cto viro graecas litteras, sin minus callenti, pro sua certe
erga graecam eruditionem studio promoventi. Ignotum mihi
vero quaenam haec fuerit latina Homiliarum chrysostomi
translatio: num illa antiquissima, quam saeculo Ecclesiae
quinto confecerat Anianus Celedensis diaconus, ut putat
Montfauconius: an illa, quae a Burgundione, origine pi-
sano, Eugenii 111 iussu elucubrata est anno dominicae In-
carnationis 1151 ut ipse testatur Burgundio: an alia de-
mum. Consule Dissertationem de Catena aurea s. Thomae.

Thomae nostri subiiciendum examini laudatus Urba-
nus IV libellum tradidit, in quo plurima scriptorum Grae-
corum excerpta continebantur, latine reddita. opusculum
hac de re composuit Aquinas, quod primum tenet locum
in editione Romana. Summum Pontificem admonet in Epi-
stola ad ipsum data: tum plurima inueniri in libella, ad
nostrae fidei assertionem utilia: tum offendi non pauca,
quae possent materiam ministrare errorum et contentionis
dare occasionem et calumniae. Haec scilicet praemonita
ab Aquinate theologo. Vitia praeterea latinae versionis pate-
facit plurima, deque optima interpretandi ratione disserit sa-
pientissime: quae ad penitiorem spectare eruditionem nemo
non videt. Mendosae latinae interpretationis plura postremo
capite affert exempla: ι Sicut, inquiens, quod logos (λόγος)
› exponit translator fere ubique sermonem mentalem, cum
» secundum usum scripturae latinae convenientius expo—
» neret verbum. Et hypostasim (ὑπόστασιν) exponit essen-
» tialem personam; quarn expositionem sequens, aliquando
» cogitur inconveniens dicere. Sicut ubi dicit Deus trins—
» postases, (τρισυπόςτατος) idest trinus essentialiter perso-
» nalis: hoc enim est omnino errroneum, quod Deus sit
» essentialiter (idest quoad essentiam) trinus. Sufficeret
» autem pro hypostasi transferre simpliciter personam » etc.

De munere boni interpretis sic pergit disserere in Epi-
stola citata ad Urbanum IV: α Multa, quae bene sonant
» in lingua graeca, in latina fortassis bene non sonant:
» propter quod eamdem fidei veritatem aliis verbis Latini
ι confitentur et Graeci. Dicitur enim apud Graecos recte
» et catholice , quod Pater et Filius et Spiritus sanctus

