xxxvu

s. Thomae, quosdam religiosos in scientiis simul et arte paleographica eruditos desi-
gnavit, qui Bibliothecas perlustrant, codices optimae notae inquirunt, scripta s. Tho-
mae inedita diligenter investigant, atque omnia scripto notata aliis religiosis Romae de—
gentibus et novam hanc editionem curantibus transmittunt· Quid vero in adornando
hoc primo volumine ego praestiterim, paucis aperiam. Exceptas a religiosis nostris va-
'rias codd. lectiones ad invicem consero easque praeeligo quae dantur a codicibus, qui
tum antiquitate tum diligentia amanuensium alios praecellunt: eis namque maiorem fidem
adhibendam esse leges sapientioris critices inculcant. Sed non fidem caecam adhibeo.
Sciunt enim omnes, ubi autographus deest, vix ac ne vix quidem codices reperirilfas
esse qui mendis careant, quique in aliqua parte manci aut imperfecti non sint: adde
quod non infrequenter occurrunt postillae marginales, quae successu temporis ex ama-
nuensium imperitia textui adnexae, habitae sunt deinceps quasi partes ipsius textus
Quocirca in unius vel alterius codicis, ut ut optimi, verba non iuro, nec ad illius au-
ctoritatem, ceteris inconsultis, lectionem meam componO. Quinimo accidit quandoque le-
ctionem in aliquo casu videri praeferendam codicis, cui generatim minime est fidendum.
Ceterum ne„>inscio lectore, variae lectionesa me adoptatae quasi furtim et pro arbitrio
habeantur introductae, id scrupulosa fide servandum constitui, neque unum iota aut unum
apicem in Editione Piana mutare nisi auctoritate fretus codicum. Attamen varietates le-
ctionum, quae nullius prorsus momenti sunt, e. g. dicit Aristoteles pro dicit Philosophus
aut inquit Am'stoteles, convenit pro contingit, agitur pro ergo, ponitur in dffim'tione eorum
pro in definitzbne eorum ponitur, scientiam haberet alicuius pro haberet scientiam ali-
cm'us, aliaque id genus quae passim occurrunt, aut posthabui, aut adhibui, nulla an—
notatione apposita; alias vero lectiones quae alicuius momenti visae sunt, aut indico
in margine aut affero in notis, rationemque assigno cur unam prae alia adhibuerim, et si
ab adoptandis nonnullis abstineo, eas transcribo tamen et iudicio sapientiorum submitto,
ut quae magis sibi placuerit eligant, deque ‚selecta a me lectione sententiam serant. Ita
visum es't et satis me facturum lectorum desiderio, et consultum esse religiosae fide-
.litati in exprimenda s. mei Doctoris mente, ad quam adsequendam totus sum in hoc
adornando volumine.

· Sed huic Leoninae Editioni placuit nonnulla addere quae plurimorum erant in votis,
et- quae omnibus utilitati erunt. Praeprimis ergo textum graecum Operum Aristotelis
quae illustrantur a s. Thorna dare constitui, loco duplicis latinae versionis quae Pianae
inserta est. Textum graecum adopto iuxta editionem Didot, sed prae oculis habeo alias
tum veteres tum recentiores editiones, nempe Basileensem, Pacii, Casauboni, Du-
Vallii, Beckeri, Waitz etc. Praeterea praeclaros apud antiquos nactus est Aristoteles
graecos interpretes Porphyrium, Ammonium, Themistium‚ Philoponum, Alexandrum
Aphrodisiensem, Eustratium, Anonymum etc., quorum testimonia in hoc primo tomo
afferuntur. Hi enirn Aristotelis aut verba referunt, aut varietates lectionum explicite
notant, aut tales expositiones proferunt quae quid legerint ipsi in Textu manifeste
ostendunt. Sequuntur, post Boethium et Averroem (Ibn-Rochd), praecipui scholastici
Albertus Magnus, Aegidius, Lincolniensis, Scotus, posterioresque Dominicus a Flandria,
Caietanus, Zabarella, Sylvester Maurus etc. Quantum scriptores isti adlaboraverint in
explanandis Aristotelis doctrinis nemo est qui ignoret. In exponendo Stagirita saepe
saepius offendebant obscuritates, ad quas excutiendas non alia via quandoque erat, nisi
recursus ad textum Aristotelis, sive graecum, sive prouti in versionibus ex Arabo idio-
mate serebatur, sive in versionibus ex graeco immediate derivatis. Lectiones et expo-
sitiones istae hominum doctissimorum praetermittendae non erant, sed comparandae,
ubi opus est, cum lectione et expositione s. Thomae, qui nedum· linguam graecam
calluisse videtur, sed, ut scriptores tradunt, librorum (Aristotelis) procuravit ut fieret
nova translatio, quae sententiae Arzstotelz's continet clarius veritatem (Guillelmus de
Tocco in Vita s. Th„ cap. 1v.-Cf. A. Jourdain, Recherclces etc., cap. 1 et seqq.; item
Notes (u) pag. 437). Studium istud comparativum, supra quam dici potest, improbum
est ac perarduum; illud tamen, quantum operis nostri ,conditio patitur, libentissime su*-

