CCLXVIII

DISSERTATIO XXV.

De censuris, quae Parisiis et Oxonii latae feruntur adversus nonnulla S. Thomae
theologica et philosophica dogmata: deque vindiciis adornatis ac censurae Pa-

risiensis revocatione.

CAPUT Ι.

Ι
Thesium censurae per Episcopos Parisienses, Guillelmum et Stephanum
Tempier latae, confirmataeque a Roberto de Kildwardbi Archiepi-
scopo Cantuan'ensi in Anglia recensentur. Nonnulla doctrinae a
s. Thoma traditae capita per easdem notari audax et imperita quo-
rumdam opinio: praecipui divi Thomae vindices, an etiam Aegidius
de Columna. Specimen Operis quod inscribitur, Cor-rectoriam cor-
ruptor-ii.

   
  

ἱ vindicamus, dubia revocamus ad examen
reiicimusque supposita; non ita nobis an-
:gustos praefigi cancellos putavimus, ut si

-ι

‘³‘ ipsam Thomae doctrinam, intacta praeter-
mittere, inita nulla discussione, deberemus. Pugnavimus ergo
in Dissertatione de Commentario in Epistolas divi Pauli,
contra Erasmum et Richardum Simonium, qui nonnulla do-
ctrinae ab Aquinate traditae capita nimium acerba et iniqua
notarunt censura: pluresque sacrae Scripturae interpretes ac
bibliographos insequuti in ea sumus, quae de Commenta-
riis in Isaiam et Ieremiam inscribitur; methodum ab eo-
dem Aquinate servatam in explanandis veteris· Testamenti
prophetiis atque typis tutantes et vindicantes. Similes non
paucas occasione data peractas vindicias aliae complectun-
tur Dissertationes. Adversarii succedunt, qui aperto marte
dogmata plura, quae theologicis in Operibus suis tradit
Thomas, traducere in invidiam conati sunt: adhibentque
censuras quasdam Parisienses et Oxonienses, ac si aut
errores per eas damnatos instauraverit Thomas aut Tho-
mae sententiae quaedam per easdem confixae fuerint. Pia—
culum foret haec surda aure et immoto calamo praeterire.

Memor-atas primo loco censuras recenseo earumque
auctores: ac tempora definio, quibus ipsae latae sunt. Pri-
mus adest Guillelmus Parisiensis EpiscopuS, qui anno Do-
mini 1240 in octava Epiphaniae (die 13 ianuarii) errores
quamplures detestabiles contra catholicam veritatem, re-
pertos in quibusdam scriptis, nigro theta notavit damna-
vitque. Is est Guillelmus, huius nominis tertius in Pari-
siensibus tabulis, dictus Arvernus. Annus ille 1240 stylo
vetere, numerandus est stylo novo insequens 1241 ab ka-
lendis ianuariis inchoatus. Theses condemnatas refert omnes
Carolus Duplessis d’Argentre‚ Sorbonicus doctor et Epi-
scopus Tutelensis, in Collectione iudiciorum de novis er-
roribus tomo 1, pag. 186. Nimium sibi indulgebant lasci-
vientia nonnullorum Academicorum ingenia, quorum licentia
censurarum freno cohiberi debuit. De quodam errore per
hanc censuram damnato, quem instauratum ab· Aquinate
putarunt olim adversarii, agendum in Dissertatione sequente.

segetem errorum amplissimam, qui ab Academicis vul-
gabantur, haud satis amputaverat Guillelmus Parisiensis
Antistes. Curas diligentiores adhibuit Stephanus Tempier,

eiusdem Ecclesiae Episcopus, qui Romani Pontificis litteris “

admonitus permotusque, theses plurimas notavit, novemde-
cim ac ducentas ab aliquibus numeratas, ab aliis duas et
viginti supra ducentum, quas imposterum Academicorum
nemo traderet ac teneret: easdemque Oxoniensi in Anglia
Academia, ac insuper plures alias exulare iussit Robertus
de Kildwardbi Archiepiscopus Cantuariensis ex Ordine
Praedicatorum adsumptus, sacra etiam Purpura donatus.

Post initum confectumque examen, coram palamque
vulgata demum est censura Parisiensis, datis ab Stephano
litteris anno Domini 1276 die dominica, qua cantatur
Laetare Ierusalem, in Curia Parisiensi: dataeque leguntur
Roberti de Kildwardbi litterae die iovis proxima ante fe-
stum sancti cuthberti in Quadragesima anno Domini 1276.
Litteras praedictas erroresque damnatos, diligenti facta col-
latione cum manuscriptis codicibus Sorbonicis‚ recenset
loco citato laudatus Dargentraeus. Annum 1276 stylo vetere
intellige, computatum ab Incarnatione vel a Paschate, qui
civilis et lulianus novo stylo numerandus est 1277. Hoc
anno, littera dominicali C insignito, incidit sanctum Pascha
die 28 martii. Hinc die 7 eiusdem martii, dominica Lae-
tare, Stephani Parisiensis censura vulgata est: et die 18
martii, seu die iovis post dominicam in passione, proxima
ante festum sancti Cuthberti‚ quod insequenti die cele-g
bratur‚ suam Oxonii tulit censuram Robertus Cantuariensis.
Hinc etiam in prioris censurae parisiensis epocha dissidium
nullum in codicibus, quorum alii apud Dargentraeum no·
tant annum 1276 alii ¹277· Stylum veterem novumque
animadverte, ac antilogia evanescit omnis. Sed eadem Ste-
phani censura perperam editis aliquibus in exemplis, quae
referunt laudatus Carolus Duplessis et Franciscus Sylvius
in Oratione apologetica pro s. Thema Aquinate habita
Duaci anno 1624 die 7 martii, lata legitur anno 1226 aut
1227. Aut enim altera cifra 2 pro 7 typo errante substitu-
ta fuit: aut in anno romanis numeris expresso M. CC. XXVI
littera L excidit: aut quacumque demum ex causa prodierit,
corrigendum mendum est. Quae libuit hoc loco diligentius
adnotare, ut dogmatum divi Thomae vindices elumbe no-
verint argumentum, quod ipse Sylvius aliique promunt ex
epocha illius anni 1226 aut 1227, quo Thomas Aquinas
non modo nihil scripserat docueratque quod Parisienses
et Oxonienses doctores notarent3 sed in hanc mundi lucem
vix anno praedicto emissus ille fuerat.

11. lamvero «circiter decimus ab Aquinatis obitu labe-
» batur annus (aerae vulgaris 1224 verba sunt Sylvii loco
» citato) cum ecce lucubrationes eius audaculus quispiam
ι· ad suum tribunal, tamquam censor, citavit: et insigni
» pariter inscitia et petulantia correxit, ut quidem ipse
» loquebatur: librumque edidit Correctorium Romae in-
» scriptum: » censurasque memoratas, quas Guillelmus et
et Stephanus Parisienses tulerant, adhibebat ut dogmata
nonnulla ab Aquinate tradita pro damnatis habenda osten-
deret. ls est Guillelmus la Mare, vel de Mare, vel de Ia
Mare, anglus natione, doctor Oxoniemis: de quo Wadin-

