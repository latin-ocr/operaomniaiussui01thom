leaTHOMAMMMUHNATEM

CAPUTIL

Genuinus Aquinatis foetus est Opusculum Contra errores Graecorum ad
Urbanum Quartum: Auctoris consilium. imperita et impudens Casi-

miri Oudini censura refellitur. Mala fides Ioannis Launoii, qui Ro-

manummll‘iontificem adclamatum in Synodo Calchedonensi Oecume
uicum ' ciatun

1. Primum, quod inter opuscula theologica numeramus,

Contra errores Graecorum ad Urbanum IV recen-
sent vetusti omnes Operum sancti Thomae Aquinatis no-
menclatores. Ptolomaeum Lucensem memoro libro XXIII
Hist. eccles„ capite xn, Bartholomaeum Logothetam in Frag-
mento apud Baluzium, Bernardum Guidonis, cuius verba
afferunt Iacobus Echardus et casimirus Oudinus, Nicolaum
Trivetum in suo de rebus anglicanis Chronico, quod vul-
gavit Dacherius, Ioannem Columna de viris illustribus in
Excerpto‚ quod vulgatum prostat in altera nostra Disser-
tatione. His probatissimis aut synchronis aut certe sup-
paribus testibus, consonant Valleoletanus et sanctus Anto-
ninus. In id Opus incubuisse Aquinatem, ut Summo Pontifici
Urbano IV morem gereret, ex ipso prooemio patet, nota—
*vitquaeptolomaeus Lucensis loco citato: Item, inquiens,
tractatus Contra errores Graecorum, ad petitionem Ur-
bani IV Papae, qui sic incipit: Libellum etc.

Elucubrandi Opusculi occasionem eoque in edendo
consilium ipse Thomas aperit in Prooemio vel in Epistola
ad Summum Ecclesiae Christianae Pontificem: Libellum,
inquiens, ab Excellentia vestra mihi exhibitum, Sanctissime
Pater Urbane Papa, diligenter perlegi, in quo inveni
quamplurima ad nostrae fidei assertionem utilia et expressa.
Admonet vero: In authoritatibus sanctorum Patrum, eo-
dem in oblato libello contentis, offendi non pauca, quae
possent materiam ministrare errorum et contentionis dare
occasionem et calumniae. Hinc duas veluti in partes tri-
buitur Opusculum: quarum prior, quae dubia esse videntur
in authoritatibus praedictis, recto et catholico sensu expo-
nit: ostendit altera, quomodo ex eis veritas catholicae fidei
et doceatur et defendatur. Pars prima duobus ac triginta
capitibus absolvitur: altera complectitur duo supra qua-
draginta.

ln hac altera parte errores Graecorum reiiciuntur, qui
pertinent ad Spiritum sanctum, ad Summi Pontificis pri-
matum ac potestatem, ad augustissimum Eucharistiae Sa-
cramentum, ad Purgatorium. Tota insumitur pars prima
in exponendis graecorum Patrum sententiis, quae primo
aspectu ambiguae et implexae, minusque fidei catholicae
videri consonae possent. Pauca subiicio exempla, ut rem
percipias: v. g. Quomodo intelligatur hoc quod dicitur,
quod Filius habet esse a Patre, sicut causatum a causa 5⁸
Quomodo intelligatur, quod essentia sit genita in Filio et
spirata in Spiritu sancto? Quomodo intelligitur cum di-
citur, Deitas homo sacta ξ)

Graecum textum non vidit Aquinas, neque expendit
sive pro sua peritia sive peritorum ope: graecorum enim
Patrum sententias iam latine versas complectebatur libel-
lus, quem sanctissimo Doctori legendum exhibuit Urbanus
Pontifex Maximus. Attamen minus accuratam novit ipse
versionem illam; imperiteque latinum interpretem se ges-
sisse admonet tum in epistola ad ipsum Romanum Pon-
tificem, turn postremo Operis capite. Qua de re in alia mihi
agendum Dissertatione.

II. Casimin' Oudini iudicium, nimia confidentia prola-
tum, ad examen vocandum est. Eius accipe verba, quae

habentur in Dissertatione saepe citata capite xxx: a< Lu-,

³ bens ego Opusculum istud sancto Thomae Aquinati
x· abiudicassem‚ cum honori illius favere nullatenus possit.
» Sed nomenclatores Opusculorum huius scriptoris, con-
» stanter omnes adscribentes illi Opus istud nullius mo—
» menti vel roboris, hanc a me opinionem amoliti sunt. »
Veterum testimonio permotus Opusculum fatetur genuinum
Thomae foetum. At honori illius, inquit, favere nullate-
nus potest. Cur ita? Absurdum enim omnino fuit et Tho-
mae Aquinati temerarium scribere contra Graecos, qui
graece non intelligeret. Linguam graecam non calluerit

opp. D. Tnonaa T. 1.

Aquinas: at illi praesto erant eius linguae periti , qui si-
cuti urgente ac postulante Thoma, libros Aristotelis latine
transtulerunt, ac Parrum graecorum Excerpta illa plurima,
quae Continuo operi in quatuor Evangelia inserta sunt:
ita graecos Patres eo in Opusculo, quod Urbanus 1=V exa-
minandum praebuit, cum eorum sententiis allegatos, ex-
pendere facillimo negotio valebant. Cur vero peritiae in lin-
gua graeca necessitatem urges, cum Patrum graecorum
testimonia contineret iam latine translata libellus a Summo
Pontifice oblatus? Cur theologo dignum opus non fuerat,
eadem latine versa testimonia ad examen vocare, et si quae
ipsis inerant vitia patefacere, quaeve inde hauriri emolu-
menta poterant declarare? Id utique ab Aquinate egregie
praestitum: qui rursum latinae versionis vitia non pauca
indicat, imperitiamque interpretiS, quisquis ille fuerit, plu-
ribus exemplis demonstrat.

Ineptire pergit Oudinus: ι Unde Opusculum istud, in-
» quiens, impudentissimum appellari potest ob allegationes
x· falsissimas testimoniorum, quae numquam in scriptis
ν Graecorum comparuerunt . . . Ioannes Launoius in prima
» ad Antonium Faurum Epistola ostendit, tria ex Cyrillo
» Alexandrino relata in b. Thomae Opusculo Contra Grae-
» corum errores testimonia, Cyrillo supposita fuisse...-
» Et in Epistola ad Paulum Ratuynum expendit testimo-
» nia duodecim, quae in eodem Opusculo sancti Thomae
» Contra Graecorum errores attribuuntur Conciliis Con-
» stantinopolitano et Calchedonensi, Chrysostomo et aliis
ι Patribus graecis: quae falsa esse omnia atque adulte-
» rata ostendit. 2> Haec ille. Fuerint vero praedicta testimo-
monia aut falsa aut adulterata ac venerandis Patrum grae-
corum nominibus supposita: illorum certe se vadem prae-
buisse numquam Aquinatem animadvertere Launoius et
Oudinus debebant. Ea legebat ipse in libello, quem Ur-
banus IV obtulerat: idque sibi munus, quod commissum
fuerat, obeundum suscepit, ut quae dubia et implexa in
illis auctoritatibus videbantur, ad catholicum sensum redi-
geret; indicaretque quomodo ex eis veritas catholicae fidei
et doceri et defendi posset. Num vero sanctis Patribus,
quorum nomina in oblato libello inscripta legebantur,
recte fuerint attributa, an falso supposita, quaestio est quam
minime Thomas versavit.

Veritas ipsa suadet, ut candide fateamur Thomam
nostrum, et iuniorem et provectum aetate Cyrilli Alexan-
drini testimonia quaedam ex eorum numero, quae in li-
bello a Summo Pontifice oblato collecta prostabant, in aliis
Operibus allegasse, IV Sent., dist. xxxv, q. 111, art. 11, et in Opu-
sculo Contra impugnantes Religionem et in Catena seu
in Opere continuo in quatuor Evangelia. At consilium
Thomae et bonam fidem ac etiam fortasse crisin animad-
versiones evincunt, quae sequuntur. Primo namque pronum
fuit, ut ea testimonia, severiore critico examine praeter-
misso, adhiberet Aquinas, quae germanis aliis tum Cyrilli,
tum aliorum Patrum documentis ac fidei catholicae con-
sona videbat. Eius etiam aetate codices exstabant, in qui-
bus praedictae legebantur auctoritates, sanctorum Patrum
nominibus attributae, quibus easdem falso tandem suppo-
sitas criticorum peritia deprehendit. Codicem Colbertinum
memorat Michael LequienuS‚ sub nomine Stephani de Al-
tamura, in praefatione Panopliae contra schisma Graeco-
rum, consarcinatum a Bonacursio, qui Doctoris Angelici
postremis saltem annis vivebat; in quo spuriae illae aucto-
ritateS, graece latineque descriptae, cum multis aliis ge-
nuinis plane continentur. Codicem eumdem recenset Echar-
dus ad annum 1260 ubi vindicat Bonacursii bonam fidem:
quippe qui non ea finxerit ipse aut adulteraverit testimo-
nia, sed iam ab aliis vulgata colligebat. Pari bona fide
adhibuit eadem Thomas, quae genuinis aliis, ut inquie-
bam, Patrutn dictis et fidei catholicae consona certo no-
verat. Atqui vero constat denique in postremo ipsius Aqui-
natis Opere, nimirum in Summa leeologica, praedictas
auctoritates afferri nuspiam, silentio isto deprehensam aut
saltem olfactum falsitatem indicante, ut ipse Launoius ait
in prima ad F aurum Epistola.

111. Singula huiusmodi testimonia, quae supposita aut
adulterata dicuntur, vocare ad examen neque libet, neque

29

CCXXV ,

