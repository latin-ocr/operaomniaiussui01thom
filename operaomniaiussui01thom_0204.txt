CLXXXII

praeoccupat, omnemque tollit de genuino, quem adserimus,
titulo dubitationem. Distinguit namque capite 111 duplicem
veritatis divinae modum : alterius quidem, quae facultatem
omnem humanae rationis excedit: alterius etiam, ad quam
ratio naturalis pertingere potest. Primi generis veritates
sola Dei libera revelatione innotescunt: credimus eas, at
scire non possumus. Veritates alterius generis humanae
scientiae subesse possunt: easdemque tamen, tametsi in-
quisitioni rationis perviae sint, supernaturali revelatione
proponi credendas debuisse pluribus ostendit sanctus Tho-
mas. Hinc fit integrum veluti corpus fidei catholicae
utroque constitui veritatum genere, quae ad utramque clas-
sem pertinent: easque sine dubio sacrae Scripturae prae-
stant, quae divinam revelationem complectuntur. Potuit ergo
debuitque Opus a Thoma compositum aptissime inscribi,
De veritate fidei catholicae: in quo praedictae veritates
omnes exponuntur et vindicantur.

111. Ad tempus, quo elucubratum Opus fuit, definien-
dum sermo noster convertitur. Certas patefacit temporarias
notas Ptolomaeus Lucensis. In libro Historiae ecclesiasti-
cae XXII diserte narrat capite xxm: Anno Domini 1261 in
Cathedra Petri Urbanum IV sedisse, assumptum in De-
collatione sancti Ioannis Baptistae: sedisse autem tribus
annis, mense uno. Addit insequente capite xx1v: Tunc fra-
trem Thomam rediisse de Parisiis ex certis causis: ad
petitionem Urbani multa fecisse et scripsisse: ac etiam
tempore eiusdem Pontificis librum contra Gentiles ab eo
confectum. A die 29 augusti anni 1261 tenuit Romanam
Sedem Urbanus ad annum 1264 diemque 2 mensis octo-
bris: quod utique temporis intervallum est, quo Thomas
Operi contra Gentiles seu de Veritate fidei catholicae ela-
borando insudavit. Laurea magisterii iam pridem in Pari-
siensi Universitate donatus fuerat: ut verissime scribere
Petrus Marsilius potuerit sanctum Raymundum de Penna-
fort rogavisse eximium doctorem sacrae paginae, magi-
strum in theologia fratrem Thomam de Aquino, ut opus
aliquod faceret contra infidelium errores.

In Processu canonizationis narratio quaedam legitur,
fratri Antonio de Brixia facta a fratre Nicolao de Mar-
siliaco, quae calculis Ptolomaei Lucensis repugnare vide-
tur. Verba refero, quae habentur capite vn, num. 67 apud
Bollandi Continuatores, ad diem 7 mensis martii: α Frater
2 Antoni, ego fui cum fratre Thoma Parisiis: et coram
ιν Deo dico, quod nunquam vidi hominem, tantae puri-
» tatis et paupertatis amatorem. Qui cum scriberet et com-
» poneret librum contra Gentiles, non habebat chartas:
» sed in schedulis scripsit ipsum. » Parisios Thomas pro-
ficiscitur anno 1245 ibique degit ad finem anni 1248 sacrae
theologiae auditor sub Alberti Magni disciplina. In amplissi-
mam remigravit urbem anno 1253, quo agones scholasticos
pro adsequendo magisterii gradu sustinere coepit. Dissidio
composito , quod Parisienses Academici moverant con-
tra fratres Mendicantes‚ nonnisi anno 1256 aut insequen-
te 1257 effectus renunciatusque magister scholam theologiae
nomine suo rexit. Post biennium regimen scholae pro more
cessit aliis: discedit Parisiis Religionis et Ordinis negotia
alibi pertractaturus: ac demum in ltaliam revertitur, Petri
Cathedram tenente Urbano Quarto. Ad ipsum Parisiense
Gymnasium secunda vice regendum anno 1269 missus
est: expletoque munere, in ltaliam anno 1271 revertitur.
Hanc ego chronographiam in aliis Dissertationibus‚ vete-
rum probatissimorum testium fide, veluti certiorem digessi.
Qua posita, laudati scriptores duo, Ptolomaeus Lucensis
et Nicolaus de Marsiliaco, qui tradere repugnantia viden-
tur, facillimo negotio revocari ad concordiam possunt. Pa-
risiis nempe post annum 1253 vel etiam 1256 Opus contra
Gentiles animo moliebatur Thomas, ipsumque delineare
inceperat, ut Nicolaus de Marsiliaco testatur: quod ab ipso
demum, reduce in ltaliam, post annum 1261 completum
est perfectumque, teste Ptolomaeo.

Refert Ludovicus Valleoletanus eo Aquinatem tempore
in huius Operis elucubrationem incubuisse, cum ad mensam
s. Ludovici Francorum Regis accumbens in ea verba erupit:
Modo conclusum est contra haeresim Manichaei. Id ergo
acciderit cum Parisiis Opus delineabat Thomas, regens prima

DISSERTATIONES CRITICAE

vice Gymnasium Saniacobaeum, post annum 1254 quo in
regnum ex Oriente remigraverat Rex sanctissimus.

At rem hanc ad Summam Theologicam refert Guillel-
mus de Tocco. Verba sunt disertissima in Vita capite vn,
num. 44: α Cum semel sanctus Ludovicus Rex Franciae
»ipsum (Thomam) ad mensam suam invitasset et ipse se
⁷> humiliter excusasset propter opus Summae in Theologia,
» quod dictaret tunc temporis: obtinente autem mandato
›> Regis . . . dimisso suo studio, cum illa imaginatione,
» quam manens in cella conceperat, accessit ad Regem.
» quta quem existens in mensa, subito veritate fidei inspi-
ιν rata, mensam percussit et dixit: Modo conclusum est
» contra 'haeresim Manichaei. 1> Sanctus Ludovicus, nova
in Saracenos expeditione suscepta, Parisiis anno ¹²70 di-
scessit kalendis martiis, ut habet chronographia Spondani.
Eam in urbem regiam anno 1269 remigraverat Thomas,
iterum ad regendum Gymnasium nostrum in Comitiis Or-
dinis ad Pentecostem celebratis designatus: quo tempore
Theologicam Summam, teste Ptolomaeo Lucensi, elaborabat.
Hinc tempus patet, quo ad mensam Regis invitari potuerit,
seseque pro excusato haberi humiliter exoraverit propter
opus Summae in Theologia.

Bollandi Continuatores Nota (e) admonent: in eo, quo
utebantur, codice ms. legi, propter Summae compendium.
Theologiae compendium a Thoma confectum veteres scri·
ptores testantur: illudque inter Opuscula prostat. Sed haec
opera levior (ut habet Echardus in Notis ad Elogium
Aquinatis), non legitimam praebuisset excusationem, ut a
mensa Regis se retraheret: neque tamen inverisimile vide-
tur Compendio Theologico etiam tum adlaborare subcisivis
horis potuisse Thomam.

CAPUT 11.

Operis distributio. Theologia naturalis et revelata simul coniunctae: ac
ggims‘iaegs‘ffioe in utraque illustranda servatur. Commentarius Fran-

1. In libros quatuor tributum a sanctissimo Auctore pro-

stat Opus. Singulis praemissum legitur prooemium.
Uno absolvuntur capite, quae tertio libro et quarto prooe-
mia praefixa sunt: capita complectuntur plura, quae librum
primum praecedunt et secundum. Singula vero ab aliquo
ducta sunt aptissimo sacrae Scripturae textu.

Tum naturalem Theologiam , tum revelatam venat
omnem Aquinas. Divinas veritates illas, tametsi divina ma—
nifestatas revelatione, naturae tamen lumine adsequib'iles,
exponit ac vindicat duobus integris primis libris ac tertii
parte. Tuetur ac illustrat libro quarto mysteria fidei, quae
luminis naturalis vim, potestatem et efficaciam excedunt:
cuiusmodi sunt Personarum Trinitas, filii divinitas et Spiri-
tus sancti, Verbi Dei incarnatio, una in duplici natura Per-
sona cum duplici voluntate et operatione, Conceptio ex Vir-
gine matre, Sacramenta, Resurrectio corporum, 'Iudicium
finale. Tertii superioris libri partem residuamin iis exponen-
dis legis Evangelicae documentis insumit, quae ad partem
moralem pertinet: Ultima vera hominis beatitate, amore Dei
eiusque cultu, consiliis Evangelicis, peccato et merito, ac
debita poena, divinae gratiae auxiliis.

11. Non eodem in utraque Theologia naturali et reve»
lata, procedit modo prudens ac sapiens Thomas. Primi
generis veritates explanat contrariosque errantis human-e
mentis refellit lapsus, principiis adhibitis naturae lumine
notis ac philosophorum testimoniis: robustamque confir—
mationem addit, quae sumitur ex divina revelatione, san-
ctorumque Ecclesiae Patrum documentis. V. g. Dei aeterni-
tatem argumentis plurimis, quae naturalis luminis pene-
tratione efformantur, probat ac evincit. Tum revelationis
testimonium postremo adducit: Huic autem veritati, in-
quiens, Divina auctoritas testimonium perhibet. Unde
Psalm. 101: Tu autem Domine in aeternum permanes. Et
ibid..· Tu autem idem ipse es, et anni tui non deficient.
Pari modo philosophicis rationibus docet cap. xxn quod
in Deo idem est esse et essentia: additque Dei revelatio-

