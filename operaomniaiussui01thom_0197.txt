DISSERTATIONES CRITICAE IN S. THOMAM AQUINATEM

modi Quaestionum lectione profecerit, his verbis prodit
Mariales: Ego octuagenarius sum et ab ineunte aetate in
studiis consumptus. Fateor sincere his tribus vel quatuor
annis, quos in edendis his Commentariis consumpsi, me
longe plus prqfecisse, quam toto decursu prioris vitae meae.

111. Innumera ad utramque Theologiam, naturalem et
revelatam, argumenta pertinentia in his pertractat Quae-
stionibus sanctus Thomas et copia eruditionis et disserendi
subtilitate. Dignissimae habitae sunt nonnullae, quae graece
redditae Graecis hominibus innotescerent. Codicem biblio·
thecae, olim Seguerianae, postea Coislinianae, profert Echar-
dus, in quo Quaestiones Disputatae de Potentia Dei et de
Spiritualibus creaturis graece translatae continentur. In
eadem bibliotheca typis edita adnotatum legimus a Ber-
nardo de Montfaucon, Quaestiones illas, quae graece red-
ditae sunt, numerari duas: ac priorem de Potentia in no-
vem libros tributam esse, quos putaverim novem esse
priores Quaestiones, vulgo de Potentia inscriptas: posterio-
remque de Spiritualibus creaturis in capita undecim, hoc
est undecim articulos eiusdem quaestionis. Caret prior in-
terpretis nomine. Hanc pars altera praefert inscriptionem:
Βιβλίαν τοῦ σοφωτάτου καὶ λογιωτάτου τοῦ κυριοῦ θωμᾶ
καὶ πρεδικατόρος, ἤτοι κήρυκος etc. Liber sapientissimi et
⁷ doctissimi domini Thomae Praedicatoris, vel Praeconis etc.

In Caesarea vindobonensi bibliotheca iuxta Reimannum
lib. V. cod. CCL, num. 27 (ait Echardus) exstant graece
ex s.¹ Thomae Aquinatis QQ. Disput. de Potentia Dei,
excerpta de processione Spiritus Sancti. In eiusdem biblio-
thecae catalogo, quem Nesselius post Lambecium vulgavit,
cod. CXC num. 27 haec habentur: Ex s. Thomae Aqui-
natis Quaestionibus disputationum de Potentia Dei Excer-
pta de processione Spiritus sancti. Titulus et principium
est: Θωμᾶ τοῦ ἀπὸ τῆς κηρύκων τάξεως , καὶ διδασκάλου
παρά Λατίνοις τῆς ἱερᾶς τῶν χριστιανῶν γεγονότος θεο-
λογίας etc. Tkomae ex Ordine Praedicatorum et apud
Latinos sacrae Christianorum theologiae magistri etc.
Quae quidem Excerpta deprompta sunt ex quarto decimae
quaestionis articulo, inter eas, quae de Potentia inscri-
buntur: ubi inquiritur, utrum Spiritus Sanctus procedat a
Filio.

Refert demum Echardus ex catalogo bibliothecae Va-
ticanae graecum Excerptum ex Quaestionibus de Malo sa-
pientissimi viomae de Aquino, numero et ordine articu-
lorum omnium servatis. Quisnam huiusmodi versionum
auctor dici debeat? Hanc spartam ornarunt graeci homines
et latini graece docti. Saeculo tertiodecimo inter nostrates
claruit Guillelmus Bernardi, Gaillacensis dictus, quod Gail-
lacum, nobile Occitaniae ad Tornem fluvium oppidum,
patriam haberet, in Ordinem Tolosae adlectus. In Grae-
ciam transfretavit (Bernardi Guidonis verba sunt apud
Echardum), pervenitque Constantinopolim, ubi et locum ad
habitandum accepit anno 1298, ibique libros fratris Tho-
mae de Aquino e latino graecos fecit. Quinam suerint isti
libri non indicat Bernardus. Aetate sequiore Marsilius Fi-
cinus dicitur, iubente Laurentio de Medicis, graecas ope-
rum aliquorum Thomae versiones concinnasse, quae in
Laurentiana Florentina bibliotheca adserventur. Optandum
ut diligentiores catalogi easdem tandem aliquando prae-
stent: quod an praestitum hactenus fuerit, ignotum mihi.

Graeci quatuor scriptores memorantur, qui operam
suam contulerint. Maximo Planudi tribui solet graeca ver-
sio Summae theologicae. Auctor versionis Summae contra
gentes dicitur Demetrius Cydonius. Graece vertit Opuscula
quaedam Prochorus Presbyter monachus. Denique graeca
Quaestionum Disputatarum, quas memoravimus, tribui ver-
sio solet Gennadio, qui primus Constantinopoleos, post
Orientalis Graecorum Imperii excidium, renunciatus fuit
Patriarcha, dictus ante susceptam dignitatem Georgius Scho-
larius. -

Non erit operae dispendium postremo loco admonere
Thomae nostri cognomen in hisce codicibus graecis varie
scriptum legi, eaque varietate deceptos in errorem abiisse
scriptores. Diligentissimo Echardo admonitionem debemus:
debet ille Petro Lambecio. Scriptum aliquando legimus,
τοῦ ἀκίνου, alias δὲ άκουίνου et δὲ ἀκίνου, item ἀπὸ τοῦ

CLxxv

κουίνού, ac demum του ἀγχίνου. Hinc deceptuslo.1aco-
bus Frisius (verbis utor Lambecii libro Ι Biblioth. Caes.
Vindob. pag. 146 et 147) novum sibi finxit auctorem 1710-
mam Anchinum: qui revera non est alius ab Aquinate.
Valere quoque idem Lambecius iubet Antonium Verde-
rium in Bibliotheca Constantinopol. eiusque exscriptorem
Possevinum tomo 111 Apparatus Sacri, legentes Thomam
Theacinum, ipsumque existimantes ab Aquinate diversum.
Quid? quod Thomas Anort, eodem admonente Lambecio,
in catalogo Posseviniano occurrit: qui non alius demum
quam noster Aquinas.

CAPUT II.

Scholae indicantur ac tempora definiuntur, ubi et quando praedictas
Quaestiones Thomas agitavit elucubravitque. De anno, data occa-
sione, disseritur, quo sanctus Doctor Neapolim ad docendum a Rege
Carolo accitus est.

Ι. Loca atque tempora, ubi et quando Disputatas Quae-

stiones agitavit sanctus Thomas, indicant ac defi-
niunt laudati probatissimi scriptores. Logothetae et Triveti
verba sunt: Quaestiones de Veritate et ultra Parisiis dispu-
tavit. Quod idem opus ab Aquinate compositum Ptolo-
maeus adnotat, ipso Thoma iam magistram, seu ad gra-
dum magisterii in Parisiensi Universitate promoto. In Dis-
sertatione de Commentario in quatuor Sententiarum libros
amplo sermone ostendimus, Aquinatem nostrum anno 1253
suos in Sententias inchoasse Commentarios, baccalaurei
munere fungentem in schola fratris Eliae Bruneti. Dis-
sidio moto a Guillesmo de Sancto-amore ab aliisque Pa-
risiensibus magistris, denegata fuit ac dilata licentia, quae
pro more anno 1254 concedi Thomae debuerat, ut eas-
dem exponere Sententias pergeret tamquam magister. Da-
tae factaeque licentiae anno 1256 ineunte ab Universitatis
Cancellario obstiterunt pervicaces magistri; suamque aulam,
seu principium sui regiminis habere, ut inquiebant, seu
thesim publicam in aula archiepiscopali propugnare coram
palamque non potuit, ut laurea doctoris aut magistri do-
naretur. Dissidio demum anno 1256 aut insequente 1257
composito, agnitus pro magistro Aquinas, regere nomine
suo scholam coepit. Hinc factum, ut cum superioribus dis-
sidii annis, numquam intermissis lectionibus, explanasset
Sententias Thomas, earum loco, post ipsum dissidium com-
positum, Quaestiones de Veritate integro biennio traderet.
Tempus ergo notum, quo pars haec Disputatarum Quae-
stionum elucubrata a Thoma fuit.

Pars altera sequitur, de qua sic habent Logotheta et
Trivetus: Aliam partem Quaestionum de Potentia Dei et
ultra scripsit in Italia. Non istas, sed quae inscribuntur
de Spiritualibus creaturis, de Malo et de Virtutibus ab An-
gelico praeceptore in Italia pertractatas disertissime refert
Ptolomaeus. Viri probatissimi, qui sancti Thomae auditor
fuit, familiarem cum ipso multo tempore consuetudinem
habuit, cum eoque demum extremis vitae annis comes ad-
lectus itinera confecit, caeteris fortasse praeferenda fides et
auctoritas.

Reditus Thomae in ltaliam, commorationis eiusdem in
diversis 'Italiae locis, reditusque in urbem Parisiorum de-
finire tempora praestat, ut quo demum ternpore hanc al-
teram Quaestionum partem confecerit, clarius innotescat.
Verba refero Ptolomaei Lucensis libro XXII, capite xxn: Post
tres annos sui magisterii redit in Italiam, tempore vide-
licet Urbani IV. Ait etiam capite xxm: Anno Domini 1261
Urbanus IV in Cathedra Petri sedet, assumptus in Decol-
latione s. Ioannis Baptistae (die 29 Augusti). Et capi-
te xx1v: Tunc frater Thomas redit de Parisiis ex certis
causis et ad petitionem Urbani multa fecit et scripsit. Ex
his collige duo: 1. Post ²9 mensis augusti diem anni 1261
in Italiam remigrasse Aquinatem: 2. Verba illa Ptolomaei,
post tres annos sui magisterii, non ita presso rigidoque
calculo computanda, ut completo triennio statim Italiam
ingressus fuerit Thomas. Lauream magisterii ab ipso acce-
ptam vel anno 1256 vel insequente 1257 iam adnotavimus.
Triennium illud exinde si numeres completum illud habes

