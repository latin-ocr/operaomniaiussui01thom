IN S. THOMAM AQUINATEM

serio examine discussa aut reiiciantur aut adprobentur.
Consensus universae Ecclesiae ex dictis Panum, Concilio-
rumque decretis eruitur, ut fidei dogmata confirmentur. Ve-
terum sententiae illustrantur: et si quae sunt perplexae
et dubiae exponuntur. Ad Augustinum denique quod at-
tinet, vix adsignaveris opus, aut opusculum, et tractatum
eius, quod Thomas non excusserit: nihilque videtur ha-
buisse antiquius, quam ut celeberrimi Patris doctrina evul-
getur, illustretur ac vindicetur. Haec est lectio et eruditio
Thomae, quae longius latiusque protenditur extra libros
Petri Lombardi, et Romanorum Pontificum Decretales Epi-
stolas et Gratiani decretum. Patebat illi namque inter alias,
quas lustrare pro data occasione consueverat, locupletissima
Ludovici lX Regis Galliarum bibliotheca, quae amplissimo
eius legato, post obitum eiusdem aequis portionibus distri-
buta fuit fratribus Praedicatoribus et fratribus Minoribus
parisiensibus, Abbatiae Regalis Montis, et fratribus Prae-
dicatoribus Compendiensibus. Vide regias tabulas anno 1269
(styl. nov. 1270) scriptas apud Bollandi continuatores ad
diem 25 augusti pag. 500.

Ardentissimo ferebatur studio Thomas, ut veterum
scripta perquireret, inventisque uteretur in Operibus, quae
animo moliebatur. Nota est egregia illa responsio eius, quae
⁷ refertur in Processu canonizationis capite 1x, num. 78:

Malle se uti Chrysostomi libris in Matthaeum, quam pos-'

sidere Lutetiam Parisiorum. Diligentiam eius maxime pro-
bant graeca illa plurima excerpta, quae ipso curante lati-
nitate donata prodierunt in lucem· in Catena super Evan-
gelia. Periisse credebantur collectiones illae, ex quibus tot
depromi sententiae Parrum potuere: quas attamen, aut si-
miles post improbum laborem nactus demum est Ioannes
Nicolaitis: nempe, Catenam LXXV graecorum Parrum ,
quam edidit Corderius, et graecam expositionem in Lucam,
instar Catenae concinnatam, quam manuscriptam vidit Com-
befisius in Parisiensi Cardinalis Mazarini bibliotheca.

Insigne exemplum demum addo, quod suppeditat Epi-
stola s. Leonis Magni ad Proterium Episcopum Alexan-
drinum. Hanc veluti deperditam Batonius dolebat ad an-
num 453, num. 28, quam postea ex codice ms. Dominici
Gn‘mani S. R. E. Cardinalis in lucem protulit Quesnellius.
At eam legerat divus Thomas vel integram vel ex parte:
servavitque insigne excerptum 11· 11³2, quaest. xr, art. 11 ad 2
ubi sic ait: ι Unde Leo Papa in quadam Epistola ad Pro—
» cerum (Proterium) Episcopum Alexandrinum dicit: Quod
ι inimici crucis Christi omnibus factis et verbis nostris in-
» sidiantur, ut si ullam illis vel tenuem occasionem demus,
ι nos Nestoriano sensui etiam congruere mentiantur. »
Pa‘uno aliter haec eadem efferuntur verba apud Quesnel-
lium: Hoc igitur, frater carissime, pro sollicitudine fidei
communis admoneo, ut quia inimici crucis Christi omni-
bus et verbis nostris insidiantur et syllabis, nullam illis
vel tenuem occasionem demus, qua Nestoriano nos sensui
congruere mentiantur. In editione Patavina anni 1712 no-
tula legitur textui inserta: Quae epistola nunc non extat;
. perperam sane ac* per inscitiam, cum tot ante annos earn ex
laudato Grimaneo codice ediderit Quesnellius.

111. Lectionis copiam qui negare in Aquinate non pos-
sunt, critica destitutum arte ipsum traducunt, Oudinus et
Bruckerus: quo factum aiunt, ut genuina veterum scripta

a spuriis suppositisque non discerneret. Nempe vitio vertis ν

Aquinati, quod saeculi vitium erat, caeteris eius aevi do-
ctoribus commune. Naevos id genus in sanctissimo Prae—
ceptore haud diffitemur: quem tamen celebrat Erasmus
plane dignum, cui bonarum litterarum supellex contigisset,
qui iis quae per eam tempestatem dabantur, tam dextre
usus est. Atqui vero vitium adeone enorme fuerit, quod
v. g. Diony-sium Areopagitam crediderit parentem operum,
quae ipsi attribuuntur; cum eadem veluti genuina vindi-
caverint Ioannes Scythopolitanus‚ Maximus martyr, Theo-
dorus quidam apud Photium; neque unus aetate illa foret,
qui id vocaret in dubium? Cur Thomae eruditioni detra-
hendum fuerit, quod Romanorum Pontificum Decretales
Epistolas ante Siricium pro germanis habuerit; cum eadem
sententia post exordia noni saeculi obtinuerit apud Conci-
lin et Conciliorum collectores, scriptoresque doctissimos

Opp. D. Tamum-2 T. I.

CCCXXI

et gravissimos? Cur demum Thomae laudes imminui de-
beant, quod eius in Operibus alter pro altero scriptore
substituatur; cum indices huiusmodi absque ullo proprio
vitio sumpserit ille ex collectionibus quae ferebantur, non-
dum reseratis fontibus omnibus, quos adire liceret? Sed
eius attamen fulget splendidissime eruditio, qui ea veterum
monumentorum supellectile abunde instructus fuerit, quae
per eam tempestatem dari poterat. Insana praesumptio fo-
ret, aevo suo divum Thomam videre ac scire debuisse,
quae nonnisi post plura saecula, post improbos criticorum
labores, post innumera e tenebris eruta monumenta effulsere.

Dignum animadversione mendosos huiusmodi indices
divo Thomae tribui omnes non debere, cum plures ex in-
scitia aut oscitantia amanuensium, Nicolaio adnotante, pro-
fecti sint. Supposita quidem et ficta nonnulla graecorum
Patrum testimonia in eo continebantur libello, quem *Do-
ctoris Angelici examini Urbanus IV subiecerat: at huius-
modi auctoritatum minime se vadem dedit Thomas, in
que incubuit unum, ut eas quae fidei confirmandae con-
ferre possent digito monstraret, aliasque ad catholicum
sensum redigeret. Cyrilli demum Alexandrini textus nonnul-

los, quos libro lV Sent.‚ dist. xxiv, et Opusculo XIX, cap. 111

Contra impugnantes Religionem, et Opusculo I Contra er-
rores Graecorum adhibuerat, silentio praeterit ac supprimit
in Summa theologica: quod falsitatis deprehensae vel
olfactae indicium est, ut ipse Launoius animadvertit in
epistola 1 ad Antonium Faurum, satis eruditioni et critico
iudicio Thomae consulens.

In verbis eius, quae superius ex libro De causis allata
sunt, patet quammaxime critica diligens recensio eiusdem
operis. Adnotat scilicet a Proclo Platonico graece scriptum
fuisse librum et graece scriptum inveniri, cui titulus, Ele-
vatio (Elementatio seu Institutio) theologica: ab isto di-
versum esse librum, qui apud latinos inscribitur, Liber de
causis: hunc vero arabice scriptum fuisse, et ex arabico
factam, quae ferebatur latina translatio: eiusdemque demum
arabici libri De causis auctorem dici debere aliquem phi-
losophorum Arabum, qui ex opere graeco Procli ipsum
decerpsit. Non ita diligenter ac vere Iacobus Echardus,
tametsi criticae artis peritissimus. In elogio Guillelmi de
Morbeka, viro huic doctissimo attribuit latinam translatio-
nem operis, quod a Proclo Diadocho tyrio Platonico phi-
losopho confectum inscribitur, Elementatio theologica seu
De elementis theologicis. Tunc sic ait: Caeterum cum
sanctus Thomas in suo super hunc tractatum Commen-
tario illum testetur ex arabico versum, nec textum grae-
cum sua aetate adhuc visum; hinc arabice peritum Mor-
bekanum supra arguebam, nam huius versione usus est san-
ctus Doctor. Minime Thomas Commentarium scripsit super
tractatum Procli de elementis theologicis: at suo Com‘-
mentatio illustravit librum, apud Latinos inscriptum De
causis, decerptumque ex fusiore Procli opere. Non ipsum
praeterea Procli opus non inveniri in graeco adnotavit
Aquinas, sed excerptum eius: quod ait arabice scripturn
fuisse et in graeco non extare. Hinc Morbekam latinam
institutionis theologicae versionem adornasse colligitur:
num etiam latine transtulerit ex arabico librum De causis
non constat.

Optimae criseos passim in Operibus eius maioribus
minoribusque specimina fulgent: eaque hoc demum loco
satis est recolere quae habentur in Opusculo XII ad Le-
ctorem vesontiensem, ubi historiolas, quae ferebantur, cri-
tico examine reiiciendas iubet: easque prudentissime con-
cionatores admonet ne coram palamque evulgent e sug-
gestu, curn tanta suppetat copia praedicandi ea quae sunt
certissimae veritatis. Nostram lege Dissertationem XVIII,
capite 111.

CAPUT V.

Diligentia Aquinatis in exponendis sacris Scripturis, ac interpretationum
soliditas. Simonii et Erasmi iudicium.

Ι. Levia sunt haec specimina eruditionis, qua per earn
tempestatem pollebat Aquinas. Eruditionem solidio-
rem, sanius ingenium summamque diligentiam laudavit

4¹

