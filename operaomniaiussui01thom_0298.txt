CCLXXVl

gatam censuram anno 1325 ab Stephano de Bourretto eius-
dem Ecclesiae Antistite, quatenus tangebat aut tangere
asserebatur sanam doctrinam sancti Thomae, superius ad-
notavimus. In causa demum Ioannis de Montesorm, quae
magna animorum contentione anno 1387 agitata fuit, Nos
millesies diximus, inquiebant Parisienses doctores, qualiter
s. Thomae doctrinam in dicta nostra condemnatione (contra
Montesonum) nequaquam reprobamus: eademque conde-
mnatio quatuordecim dumtaxat articulos continet. Hinc du-
bitandi Iocus est (Mazzuchelli verba sunt) aut Villanii nar-
rationem a vero abludere aut privato quodam iudicio scri—
ptoque Robertum de Bardis triginta et octo theses a Thoma
propugnatas improbasse, quae minime ipsi arridebant.

ΙΙ. Strenue pugnanti Mazzuchello vires addere liceat,
ut quae censura a Villanio obtruditur, penitus convellatur.
Amplissimam Carolus Duplessis d'Argentre saepe laudatus
in lucem protulit Collectionem iudiciorum (Ecclesiae et in-
signium Academiarum, inter alias Parisiensis et Oxonien-
sis etc.) de novis erroribus, qui ab initio duodecimi saeculi
post Incarnationem Verbi usque ad annum 1713 proscripti
sunt et notati. Sed inter haec iudicia vestigium nullum
censurae in vita Roberti de Bardis memoratae. Huiusce viri
gesta plura refert Bulaeus tomo IV Historiae Universitatis
Parisiensis et in catalogo illustrium Academicorum, qui
prostat in calce eiusdem tomi, ubi haec habentur: Robertus
de Bardis, doctor in theologia, subscripsit anno 1332 de-
terminationi Facultatis theologicae contra sententiam Ioan-
nis XXII de tarda visione beatifica. Idem anno 1336factus
cancellarius Universitatis. Obiit vero anno 1349 eique suc-
cessit M. Ioannes de Assiaco. Ad annum 1343 Litteras
Clementis VI Summi Pontificis refert idem Bulaeus, datas
cancellario Ecclesiae Parisiensis‚ qui tunc erat, eodem
Bulaeo adnotante, magister Robertusbde Bardis, ut pro-
moveret ad gradum magisterii Rogerium de Palhariis. Haec
vero, non alia eiusdem Roberti gesta in laudata Universi—
tatis Parisiensis historia recensentur: eoque temporis inter-
vallo, cum plures in erroneos articulos latae fuerint cen-
surae, nulla occurrit quae Alberti Magni ac Thomae Aqui—
natis theses notaverit.

Dignum est animadversione, Robertum de Bardis in ea
anno 1332 contra sententiam de tarda visione beatifica Facul-
tatis theologicae determinatione subscriptum legi doctorem,
nondum cancellarium: quo tunc munere fungebatur Guil-
lelmus Bernardus. Discimus vero ab laudato Bulaeo, munus
istud ab anno 1349 administrasse loannem de Assiaco ad
annum 1360, Guimerium Bonifacii ad annum 1370, Ioan-
nem de Calore ad annum 1380, Ioannem Blanchardum ad
annum 1387, loannem Guignecurtium ad annum 1389,
Petrum de Alliaco ad annum 1395, quo ipse cancellariatum
eiuravit in gratiam Ioannis Gersonis. Quorsum haec omnia?
Ut liquido pateat errorem propinari a Villanio et Landino,
qui Robertum de Bardis cancellarii Parisiensis munere fun—
ctum narrant annis quadraginta (la quale cancellaria go-
verno circa anni 4ο, ait Villanius: il quale fu cancelliere
dello studio per lo spazio di quaranta anni, ait Landinus):
quo ex numero sex et viginti anni demendi sunt. Mortem
obiisse Robertum anno 1349 testatur Bulaeus: non apparet
emortualis annus in codice Villanii, quem publici iuris fecit
Mazzuchellus: hunc vero annum Christi ¹392 definiunt
Michael Pocciantius, saeculi sexti decimi scriptor et Hiero-
nymus Negti. An ergo Robertus anno 1349 quem designat
emortualem Bulaeus, potius cancellarii munus abdicaverit?
Praesto mihi non sunt monumenta, queis difficultas, si qua

DISSERTATIONES CRITICAE IN S. THOMAM AQUINATEM

est, tuto expediri queat. At si iudicium censorium in arti-
culos erroneos (dixerim ego) inveniri nullum potest, quod
Roberto de Bardis, dum cancellarii munere fungebatur, pro
ea tribuendum sit, qua potiebantur, Bulaeo adnotante to—
mo 1, saec. 1, dissertatione quinta, cancellarii parisienses
facultate: iam eo fidentius adserendum videtur haud um-
quam censuram aliquam, maximeque in Aquinatem inter
Caelites recens cooptatum, latam-ab eo fuisse, veluti do-

ctore parisiensi, qui poterat quidem pro data occasione in · .

consilium vocari, sententiam ferre ac definitionem non
poterat.

Quid est vero quod ipse post Magistrum Sententiarum
(dopo il Maestro delle Sentenze, ut ait Villanius), damna—
verit etc.? An fuerit ipse, qui celeberrimi huiusce Auctoris
naevos patefecerit ac etiam notaverit? Ad quatuordecim
capita eos revocat sanctus Antoninus in Summa, parte lv,
titulo xi, capite vm; et sex supra viginti numerantur in
additione ad ipsum Magistrum typis excusa, ut Bellarminus
adnotat: at huiusmodi animadversiones nemo hactenus Ro-
berto de Bardis-adiudicavit. Quid est praeterea quod ipse
damnaverit triginta et octo errores, ex Alberto Magno et
Thoma Aquinate decerptos? An solus ipse, an ab Antistite
Parisiensi in consilium vocatus, an simplex doctor et ma-
gister, an cancellarii munere fungens? Haeepraeterit omnia
Villanius, An solemnis haec fuerit condemnatio? Sed acta
publica et monumenta proferuntur nulla. An privatum ipsius
Roberti dici debeat examen et iudicium? Illud ergo Villa-
nius nimium amplificat. Ait enim: Fu di tanta autorita
(ampullatur nempe), che questa erronea danna ione (uti—
que erronea et damnanda ipsa condemnatio foretS nessuno
poi ha ardito in alcun passo riprovare (pergit ampullas
nimia confidentia proiicere Villanius).

Tot ergo vitiis cum scateat narratio florentini historici;
nullus dubito quin etiam cubet error in ea narrationis parte,
quae latam censuram refert in triginta et octo Alberti Ma-
gni et Thomae Aquinatis theses. Fabellam ergo sciens et
volens procuderit Villanius, quam alii post ipsum cecinere?
Deceptus erravit: originemque erroris mihi videor detexisse.
Paucis animadvertenda propono, quae latiore sermone ca-
pite 11 enarrata sunt: Robertum de Kildwardbi Archiepiscof

pum Cantuariensem in Anglia triginta et unum vel tri- A .

ginta, ut alii numerant, anno ¹277 damnasse articulos, ,
quorum nonnulli philosophica Thomae dogmata enuncia· x„
bant: hanc censuram, tametsi ornatissimi viri eam impro- ’
barem, a Ioanne Pekamo in eamdem Sedem suffecto con-
firmatam esse anno 1284, et anno 1286 alios octo additos
fuisse ab eodem Pekamo damnatosque articulos, qui Tha-
mae doctrinam de unitate formae substantialis in homine
ac inde deducta consectaria complectebantur. Nactus itaque*
fuerit Villanius manuscriptum quemdam catalogum triginta Ι,
et octo huiusmodi articulorum: inscriptum legerit Rober—
tum istius censurae, quod ad maiorem articulorum partem
attinet, auctorem: ipsumque denique cognbmen de Kild-
wardbi, aut difficili compendiaria nota scriptum, aut litteris
evanescentibus obscuratum, aut praecipiti oculo lectum,
mutaverit in cognomen'de Bardi: adeoque latam censuram
illam a Roberto de Bardis, dum Parisiis degeret et can-
cellarii fungeretur munere, crediderit. Quidni enim res ita
se habeat? Articulorum triginta et octo numerus, Thomae
Aquinatisac etiam Alberti doctrina in eisdem contenta,
nomenque-Roberti qui censuram tulit, conveniunt: ac fa-
cile demum fuit cognomen de Kildivardbi ob eas, quas iu·
nuirnus, causas in illud commutare de Bardi. Haec satia. ’

