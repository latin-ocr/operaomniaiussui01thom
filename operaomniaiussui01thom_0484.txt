114

cedenti textu et in isto. Ibi enim accipit ipsum in com-
muni, ut sequitur ad necessarium hic videtur accipere
ipsum specialiter pro possibili ad utrumlibet, quia dicit
quod possibile est simul potens esse et non esse.

Et ad hoc dicendum est quod uniformiter usus est
possibili. Nec eius verba obstant: quoniam et de possibili
in communi verum est dicere quod potest sibi utrun-
que accidere, scilicet, esse et non esse: tum quia quid-
quid verificatur de suo inferiori, verificatur etiam de suo
superiori, licet non eodem modo; tum quia possibile in
communi neutram contradictionis partem sibi determinat,
et consequenter utranque sibi advenire compatitur, licet
non asserat potentiam ad utranque partem, quemadmo-
dum possibile ad utrunque.

17. Secundum motivum ad idem, correspondens tacitae
obiectioni antiquorum quam supra exclusit, addit cum sub-
dit: Hoc enim verum est etc. Ubi notandum quod Aristoteles
sub illa maiore adducta pro antiquis (scilicet, convertibi-
liter se consequentium contradictoria se mutuo conse-
quuntur), subsumit minorem: sed horum convertibiliter se
sequentium in tertio ordine (scilicet, non possibile esse et
necesse non esse), contradictoria sunt, possibile esse et non
necesse non esse (quoniam modi negatione eis opponun-
tur)·, ergo istae duae (scilicet, possibile esse et non necesse
non esse) se consequuntur et in primo locandae sunt or-
dine. Unde motivum tangens ait: Hoc enim, quod dictum
est, verum est, idest verum esse ostenditur, et de necesse non
esse, idest, et ex illius, scilicet, non necesse non esse, oppo-
sita, quae est, necesse non esse. Vel, hoc enim, scilicet, non
necesse non esse,verum est, scilicet, contradictorium illius
de necesse non esse. Et minorem subdens ait: Haec enim,
scilicet, non necesse non esse, fit contradictio eius, quae
convertibiliter sequitur, non possibile esse. Et explanans
hoc in terminis subdit. Illud enim, non possibile esse,
quod est caput tertii ordinis, sequitur hoc de impossibili,
scilicet, impossibile esse, et haec de necessario, scilicet, ne-
cesse non esse, cuius negatio seu contradictoria est, non
necesse non esse. Et quia, caeteris paribus, modus negatur,
et illa, possibile esse, est (subauditur) contradictoria illius,
scilicet, non possibile; igitur ista duo mutuo se conse-

PERI HERMENEIAS LIB. 11

quuntur, scilicet, possibile esse, et, non necesse non esse,
tamquam contradictoria duorum se mutuo consequentium.
18. Deinde cum dicit: Sequuntur enim etc., ordinat
omnes consequentias modalium secundum opinionem
propriam; et ait quod, hae contradictiones, scilicet, de ne-
cessario, sequuntur illas de possibili, secundum modum
praedictum et approbatum illarum de impossibili. Sicut
enim contradictorias de possibili contradictoriae de impos-
sibili sequuntur, licet conversim; ita contradictorias de pos-
sibili contradictoriae de necessario sequuntur conversim:
licet in hoc, ut dictum est, dissimilitudo sit quod, con-
tradictoriarum de possibili et impossibili similiter est di-
ctum, contradictorIarum autem de possibili et necessario
contrarium est dictum, ut in sequenti videtur figura:

CONSEQUENTIAE ENUNCIATIONUM MODALIUM SECUNDUM
QUATUOR ORDINES AB ARISTOTELE POSITAE ET ORDINATAE.

Primus Ordo Secundus Ordo

Possibile est non esse
Contingens est non esse

Non impossibile est non esse.
Non necesse est esse

Contingens est esse
Non impossibile est esse

Possibile est esse u
Non necesse est non esse

Tertius Ordo Quartus Ordo

Non possibile est esse
Non contingens est esse
Impossibile est esse
Necesse est non esse

Non possibile est non esse
Non contingens est non esse
Impossibile est non esse
Necesse est esse

 

 

Ubi vides quod nulla est inter Aristotelem et anti-
quos differentia, nisi in duobus primis ordinibus quoad
illas de necessario. Praepostero namque situ usi sunt
antiqui, eam de necessario, quae locanda erat in primo
ordine, in secundo ponentes, et eam quae in secundo po-
nenda erat, in primo locantes. Et aspice quoque quod
convertibiliter se consequentium semper contradictoria se
consequi ordinavit. Singulis enim tertii ordinis singulae
primi ordInis contradictoriae sunt; et similiter singulae
quarti ordinis singulis, quae in secundo sunt, contradi-
ctoriae sunt. Quod antiqui non observarunt.

 

