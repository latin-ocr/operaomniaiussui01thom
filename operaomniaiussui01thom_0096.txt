LXXIV

dium erit; 2, Annus aetatis, quo natus erat, cum diem su-
premum clausit in coenobio Fossaenovae; 3‚Annus Christi,
quo in lucem datus est; 4, Annus aetatis, quo Domimcanam
vestem induit: quos ita digessisse ac ordinasse mihi videtur
Disquisitor, ut causae susceptae favere voluerit, non veritati.
Methodus vero, quae a certioribus aut probabilioribus proce-
dendum praescribit ad incerta minusque nota, cogit ut ordine
quodam perturbato annos aetatis Thomae, ac annos aerae
christianae cum quibus illigari illi debeant, perquiramus.

Contendit Disquisitor capite w, num. 2: Non ante annum
aerae christianae 1243, aut etiam 1244 figi posse divi¹
Tkomae ingressum in Praedicatorum Ordinem. Huiusce anni
quem inquirimus, notam quamdam afferunt Ptolomaeus
Lucensis et Guillelmus de Tocco. Ait ille libro XXII Hist.
eccl. capite xx Thomam, Dominicana veste indutum, versus
Perusium venientem, in Tuscia ad quoddam Imperatoris
castrum quod Aquapendente vocatur, ibidem Fredericum
invenisse: eumque, Imperatore dissimulante, aReginaldo
fratre suo captum missumque in Campaniam ad quoddam
castrum vocatum s. Ioannis. Aquapendente‚ latine Acula
seu Aquula, urbs est Tusciae in ditione Pontificia in agro
Urbevetano. Hanc Friderici Imperatoris Aculae commoratio-
nem, cum Thomas captus est, memorat etiam Guillelmus
de Tocco capite 11, num. 8 et 9: Exceptum illurn Neapoli in
Ordine Praedicatorum refert, ductumque Terracenam, inde
Anagniam in Campania, et usque Romam ad conventum
sanctae Sabinae: Theodoram matrem in furias actam, quod
filium Dominicano Ordini recens adscriptum videre non po-
tuit, nuncium direxisse ad filios suos, qui erant cum Fride-
rico Imperatore in castro Aquaependentis Tusciae regionis:
ipsosque de re admonitos, accepta licentia Imperatoris, fra-
trem suum iuxta cuiusdam fontis irrigua quiescentem cepisse.
Quo anno Aculae moraretur Imperator, perquirendum.
Eius ergo gesta et Innocentii quarti paucis referenda sunt
ex Chronico Richardi de s. Germano ‚ et ex Vita eiusdem
Pontificis a Nicolao de Curbio scripta. Innocentius IV ele-
ctus est Anagniae anno 1243 die 23 iunii. Legatos ad
ipsum mittit Imperator, qui Melphi morabatur in Regno
Neapolitano, mense iulio: eodemque mense civitas Viterbii
in Tuscia venit ad mandatum Ecclesiae. Obsidione cinctam
illam ab Imperatore mense septembris adnotat Richardus:
id factum circa festum Omnium Sanctorum, labente scilicet
mense octobri, refert Nicolaus a Curbi0. Anagnia discessit
Pontifex xvn kal. novembris (adnotante laudato Nicolao
de Curbio, cuius dumtaxat fide deinceps usuri summ, Chro-
nico desinente Richardi de s. Germano), idest die 16 octo-
bris; exceptusque Romae fuit xvn kal. decembris, seu die
15 Novembris. Viterbii obsidionem ursit Fridericus duobus
mensibus et dimidio: quo tempore de pace constituenda per
legatos egit Pontifex cum Imperatore. Sed iterato legatos ad
ipsum misit ad Aquampendentem. Aculam venisse Fridericus
dicendus est post duos menses cum dimidio obsidionis Vi-
terbii; quae cum inceperit circa festum Omnium Sanctorum
anni 1243, nonnisi mense ianuario incepto anni 1244 mittere
legatos ad ipsum Innocentius potuit ad Aquampendentem.
Itaque Thomas a fratribus, qui erant cum Friderico Impe-
ratore in castro Aquaependenffs, capi potuit ineunte ianua-
rio eiusdem anni 1244, ac potuit ipse anno superiore extre-
mis diebus mensis decembris vestem induere Dominicanam.
Utrumque anno incepto 1244 contigisse si quispiam
contendat, repugnare non licet; cum adhuc Aculae persti-
tisse Imperatorem mense martio et aprili huius anni di-
serte Nicolaus de Curbio attestetur. Ait quippe, missos ab
Imperatore legatos, pollicitos esse nomine ipsius promptam
obedientiam in die Coenae Domini anni 1244, nempe die
31 martii, cum eo anno sanctum Pascha in diem tertiam
aprilis incideret: sed mandata Pontificis de restituendis Ec-
clesiae terris a Friderico contempta, qui adhuc apud Aquam-
pendentem persistebat. Interim Pontifex, tutum cogitans
locum, ubi fortius machinas Imperatoris eluderet, die se-
ptima iunii egreditur urbe profectusque est ad Civitatem
Castellanam. Nuncios ad illum direxit Imperator, qui apud
Interamnum tunc erat. Praedicta in civitate cum dierum
19 spatio perstitisset Pontifex, discessit: ac in die praece-
dente vigiliam Apostolorum Petri et Pauli, scilicet die ²7

 

DISSERTATIONES CRITICAE

iunii Sutrium devenit, ac demum Civitatem Vetulam; in-
deque solvit ianuam. Cum his egregie consonant, quae de
Thoma carcere mancipato narrat Guillelmus de Tocco. Re-
fert ille num. 9: Sanctissimi iuvenis matrem, cum non pos-
set ipsum inducere ad praedictum habitum deponendum,
fecisse ipsum custodire sub bona custodia usque ad reditum
filiorum. Iacturam nobilissimi adolescentis dolebant fratres
praedicatores: accesseruntque ad Summum Christi Vicarium
Innocentium Papam quartum, qui tunc erat in Tuscia.
Annum 1244 satis puto indicatum mensemque iunium, quo
Innocentium in Civitate Castellana diversatum esse iam ad-
notavimus. Mandavit Pontifex praedicto Imperatori, qui erat
in regione propinquus (qui nempe apud Interamnum tunc
erat) quod faceret de raptoribus dignam vindictam. Iussu
eius capti sunt fratres Thomae germani: contra quos quere-
las urgere noluerunt Dominicani‚ maxime cum audissent
praedictum iuvenem constanter tenere habitum, etiam in
carcere custoditum. Haud breve tempus post capturam Tho-
mae elapsum haec satis denotant. Iamvero fratres eius post
reditum, qui post iunium mensem anni 1244 accidere de-
buit, gravius impugnarunt ipsum. Inlatas iniurias narrat hi-
storicus num. 10, factumque describit num. 11 de lasciva
puella titione fugata, quem de camino acceperat castissimus
adolescens. Hinc Bollandistae colligunt, hyemem tunc fuisse,
adeoque vel annum 1244 cadentem vel ineuntem 1245. At
ipsum denique fere per duos annos custoditum exceperunt
Dominicani fratres per fenestram dimissum: quod incom-
pletum biennium eodem anno 1245 ineunte vel adulto desi-
nit. Biennium aio incompletum‚ quod ita definit saepe lau-
datus Logotheta: plusquam per annum exstitit arcte detru-
sus. Quae cum ita demum se habeant, explosa illorum sen-
tentia est, qui Thomae ingressum in Ordinem Praedicatorum
ad annum 1237 referunt. Malvendam consule in Annalibus.

Ad annum eiusdem emortualem sermo procedat. Haec
habet Disquisitor capite r in Chronographia: Anno ¹²74
aetatis 54 moritur in monasterio Fossae-novae Ordinis Ci-
sterciensis. Annum aerae christianae adnotatum definiunt
omnes, et addunt septimam diem martii: sed positum an·
num aetatis prisci omnes inficiantur, qui scribunt Thomam,
ut summum annos quinquaginta natum, vita mortali mi-
gravisse. Ptolomaeus de Luca libro XXIII Hister. eccles.
capite x ait: Obiisse Thomam quinquagesimo vitae suae
anno: alios vero dicere, quadragesimo octavo. In editione
Mediolanensi in Muratoriana Scriptorum Italiae collectione,
mendum irrepsit, posito anno 44 pro 48. Primum nume-
rum, inchoatum tamen dumtaxat, sequuntur Guillelmus
de Tocc0‚ et s. Antoninus; ille: Ut quadragesimum nonum
annum suae vitae perficiens, quinquagesimo inchoaret ae-
ternae gloriae iubilaeum ; hic vero: Obdormivit in Domino...
aetatis suae anno quinquagesimo inchoato. Alterum qua-
draginta et octo annorum refert frater Iacobus de Viterbio,
Augustinianus et Archiepiscopus Neapolitanus, in Processu
canonizationis divi Thomae num. 83: Non est verisimile
secundum humanum ingenium, quod tot ac tanta potuerit
scribere tam brevi tempore, sicut vixit idem frater nomas,
qui in quadragesimo octavo anno finiisse dicitur commu-
niter dies suos. Utrumque aetatis annum emortualem indi-
care possunt Notae aliae Chronologicae apud Ptolomaeum
libro XXII, capite xx inquientem: Cum autem iam esset
sexdecim annorum, habitum fratrum Praedicatorum assum—
psit ‚⁹ et in eo in pura innocentia vixit triginta duobus annis
vel circa. Anni sexdecim et triginta duo sunt anni quadra·
ginta octo: sed anni sexdecim completi, ac triginta duo vel
circa, puta tres ac triginta sunt anni quadraginta novem vel
etiam quinquaginta inchoati. Qua tamen de chronographia
adhuc infra dicendum. Mirum vero illud est, tam confidenter
scribere Disquisitorem potuisse: Divum Tkomam anno aetatis
suae quinquagesimo quarto diem ultimum obiisse contra
veterum omnium scriptorum fidem.

ld vero, invitis etiam diis, dicere debuerat, quod Tho-
mam anno aerae christianae 1274 die 7 martii certissime de-
functum, natum facit anno eiusdem aerae 1220 die 16
Aprilis. Auctorum quos laudavimus synchronos et s'uppa-
res , fide et auctoritate conficitur, Thomam in lucem editum
fuisse anno 1225, aut 1226, aut etiam ¹227 numquam

