PRAEFATIO

Ι ἃ] pera omnia sancti Thomae Aquinatis, doctissimis cuiusque aetatis viris ma-
·‘5. xime accepta, in unum collecta suere typisque mandata anno 1570 iussu
‚ v„ η ⁴ s. Pii V, Pontificis Maximi. Vincentius Iustinianus et Thomas Martiques haec
(t, ‘ ³555*sp de suscepto opere habent in Epistola nuncupatoria ad eumdem Summum
‘'⁸²⁴5- ἐφ’ Pontificem: ‹ Quoniam id semper spectasti ut ea maxime studia vigerent, quae
non inanem quamdam oblectationem, sed aeternae vitae fructum excellentibus ingeniis
afferre possunt: propterea, cum videres cogitare nos rem maximam et praestantissimam,
laboriosam tamen in primis et perdifficilem, ut omnia Doctoris Angelici scripta pristinae
restituta integritati, in tomos apte distributa (praesertim in urbe Roma, altrice quondam
ingeniorum, nunc christianae religionis domicilio) eodem simul tempore ederentur, auctor
fuisti, ac mandasti etiam ut opus aggrederemur, pollicitus adiumenta illa, quae si abes-
sent, perduci ad exitum tanta res nequaquam posse videbatur. Magnus in emendando
labor suit, in quo suam operam doctissimi homines, Fratres nostri, libenter navarunt:
sed omnem laborem vicit omnemque difficultatem, publicae primum cupiditas utilitatis,
deinde nostra quaedam erga Te observantia, orta iampridem et quotidie magis aucta
ex admiratione virtutum tuarum. Accipe igitur a nobis, Beatissime Pater, vel potius a
teipso accipiat, quasi fructum tuae liberalitatis, christiana respublica Divi Thomae libros,
ea doctrina refertos, quae te mirabiliter ab adolescentia delectavit, praeceptisque ad
omnem laudem saluberrimis instruxit; ut esses aliquando qui et gratiam studiis optimis
referre, et alios ad eadem studia excitare posses.»

Quamvis autem Piana haec Editio omnium plausu fuerit excepta ac sapientibus pro-
bata, haud tamenvisa est omnibus numeris absoluta. Hinc Franciscus Garcia hispanus,
ex nostra Praedicatorum familia, quoad Summam theologicam plures variantes lectiones
ex Codicibus tarraconensibus notavit, quas publici iuris fecit in opusculo Tarracone
impresso, anno 1578 (Cf. De Rubeis, dissert. xvl, cap. 1, n. 1 1). Garciae exemplum imita-
tus 'Cosmas Morelles, eiusdem Ordinis, nedum Summam theologicam, sed universa s. Tho-
mae opera ex integro recensuit, ediditque Antuerpiae 1612 sub hoc titulo: D. Thomae
Operum editio nova, quamplurimis, quibus scatebat, mendis correcta, cum exemplari romano
(Piano nempe) ac aliis vetustissimis mss. codd. collata, nec non variis in sacrae Scriptu-
rae locis male allegatis restituta. Ante recensionem morellianam alia Venetiis saeculo
decimosexto exeunte, apud Haeredem Hieronymi Scoti‚ Operum Aquinatis editio per-
feeta est. Denique anno 1660 Parisiis apud Societatem bibliopolarum iterum typis com-
missa sunt sancti T homae Aquinatis ex Ordine Praedicatorum, quinti Ecclesiae Doctoris
Angelici, Opera omnia ad fidem vetustissimorum codicum mss. et editorum emendata, aucta
et cum exemplaribus Romano, Veneto et Antuerpiensi accurate collata... Partim a Rev.
Patre Ioanne Nicolai, ex Ordine Fratrum Praedicatorum Doctore theologo Parisiensi
et in maiori Conventu Primario Professore, a mendis expurgata et notis marginalibus
illustrata ,· partim ab aliis Patribus eiusdem Ordinis emendata. Post Parisiensem editio-
nem nulla alia prodiit saeculis XVII et XVIII. Anno quidem 1745 a Iosepho Betti-
nello, veneto Bibliopola, curante nostro Ioanne Francisco Bernardo Maria de Rubeis,

   

