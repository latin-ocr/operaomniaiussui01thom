ntSTHOMMWAQUmMTEM

haberet et multi philosophi hoc posuerunt. Nihil enim vi-
detur inconveniens sequi, si ab uno agente multa perfi-
ciantur: quemadmodum ab uno sole perficiuntur omnes
potentiae visiuae animalium ad videndum... Sed quidquid
sit de intellectu agente, dicere intellectum possibilem esse
unum omnium hominum, multipliciter impossibile apparet.
Animae tamen inesse intellectum agentem sententia Aqui-
natis est, qui loco citato De anima, et in 11 Sem„ distinctxvn,
quaest. 11, artic. 1, tum philosophicis rationibus, tum mo-
mentis ex fide christiana desumptis philosophos refellit, in-
tellectum agentem constituentes in intelligentia quadam se-
parata orbium caelesn'um metrice: ac illos etiam, qui prae-
dictum agentem intellectum eumdem cum intellectu divino
vel cum Deo faciebant, ita intelligendos iubet, ut praeter
Deum, supremum intellectus nostri et luminis intellectualis
auctorem, alius nobis insit intellectus agens, qui veluti causa
secunda collustret phantasmata, species intelligibiles effor-
met, easque imprimat intellectui patienti ad patiendam re-
rum notitiam et cognitionem.

Scioli et vani et ambitiosi Academici erant, qui natu-
ralibus rationibus ac philosophorum auctoritatibus agentes,
vulgabant nedum agentem, verum etiam patientem intelle-
ctum separatum dici oportere et unum et omnibus homi-
mbwcomunem. Latinos auctores, qui hac de re scripse-
rant, veluti praeiudiciis occupatos reiiciebant: litemque
vocabant ad graecos Peripateticos, ut eorum auctoritate
dirimeretur. In arenam descendit Aquinas. Controversiae
statum dilucide exponit: Contra Averroisticum errorem iam-
pridem multa conscripsimus. Sed quia errantium impu-
dentia non cessat veritati reniti, propositum nostrae inten-

’ tionis est , iterato contra eumdem errorem conscribere...
Et quia quibusdam in hac materia verba latinorum non
sapiunt, sed Peripateticorum (graecorum) verba sectari se
dicunt, quorum libros in hac materia numquam viderunt,
nisi Aristotelis, qui fuit sectae Aristotelicae institutor ;
ostendemus positionem praedictam eius verbis et senten-
tiae repugnare omnino. Plurimos affert Aristotelis textus
eiusque mentem aperit. Digna sunt animadversione verba
illa: Huiusmodi quaestiones certissime colligi potest Ari-
stotelem solvisse in his libris, quos patet eum scripsisse
De substantiis separatis, ex his quae dicit in principio XII
(libri) Metaphysicae: quos etiam libros vidimus num. 14
licet nondum translatos in lingua nostra. Libros De sub-
stantiis separatis graece scriptos evolvebat Aquinas: eosque
sive pro sua peritia sive peritorum ope interpretabatur.

Graecos Aristotelicae philosophiae sectatores ad examen
vocat ac praeterea Arabes commentatores, Themistium,
Theophrastum ‚ Alexandrum , Avicennam ‚ Algazelem.
Mente eorum detecta, concludit Thomas: Quod non solum
Latini, quorum verba quibusdam non sapiunt ; sed et Graeci
et Arabes hoc senserunt, quod intellectus sit pars vel po-
tentia, sive virtus animae, quae est corporis forma: unde
miror (inquit) ex quibus Peripateticis hunc errorem se as-
sumpsisse glorientur, nisi sorte quia minus volunt cum
caeteris Peripateticis recte sapere, quam cum Averroe
aberrare: qui non tam fuit Peripateticus, quam Peripa-
teticae philosophiae depravator. Quod eius commentum de-
nique philosophicis rationibus insequitur Doctor AngelicuS.

Unum nova philosophia agnoscit intellectum, qui co-
·gnoscit et intelligit, agente reiecto, sive hunc existimaveris
facultatem ab intellectu passivo distinctam sive in uno eo-
demque intellectu munera duo distinxeris, collustrandi phan-
tasmata, speciesque intelligibiles recipiendi inde exsculptas.
Innatas, adventitias et factitias ideas invexerunt Cartesiani:
innatas quidem menti concreatas, adventitias ex occasione
motionum corporearum a Deo in nobis excitatas, cuius-
modi sunt sensiles omnes: ac demum factitias, quas ipsa
mens innatis et adventitiis imbuta cudit. Ad innatas ideas
quod attinet, Nicolaus Malebranchius mentis perceptiones
distinguendas iubet ab obiecto immediate percepto seu
idea obiectiva; et hanc unam universalem constituit, scilicet
divinam essentiam, quatenus rerum omnium idea archetypa
est, menti creatae unitam ac obiecta intelligibilia reprae-
sentantem pro data motionum corporearum occasione. Hanc
vero ita expositam opinionem non pauci arbitrantur aut

ccxxxlx

eamdem esse aut reduci posse ad illam Alexandri Aphro-
disaei, qui agentem intellectum non alium censebat nisi
intellectum divinum a quo omnis proficiscitur mentis crea-
tae illuminatio. Haec systemata longe differunt a sententia
sancti Thomae, qui docet constantissime nihil esse-in in-
tellectu, quin prius fueritin sensu. Rem hanc sibi demon-
strandam adsumpsit Ioannes Lockius, qui plura docet non
paucis praestantissimis philosophis gratissima, ab Angelico
utique Praeceptore iam praeoccupata: miscet alia tamen
scriptor anglus, quae omnino abludunt a vero ac periculi
plena sunt, ab Aquinate passim profligata. Ad id redigitur
negotium omne, ut sensilium obiectorum perceptionibus
aut ideis imbuta mens, meditatione et coniectura alias

omnes sibi comparet ideas et perceptiones. Satis vero haec
delibasse.

CAPUT HL

Genuina sunt Opuscula De verbi divini et humani differentia, Deque na-
tura verbi. Item illa, quae De sortibus, De iudiciis astrorum et De
aeternitate mundi inscribuntur. Dubium est Opusculum De fato, aut
certe supposititium.

1. Opusculo, quod in editione Romana decimumtertium
locum tenet, inscribiturque De differentia divini
verbi et humani, testimonium perhibent vetusti nomen-
clatores, Bernardus Guidonis, Valleoletanus et sanctus Anto-
ninus. Quod ibidem sequitur, De natura verbi, numero XIV
collocatum, disertissima recensetur mentione a Ptolomaeo
de Luca. Singula minora haec sancti Thomae Opera a sin-
gulis, simulque omnibus non referri nomenclatoribus, mi-
ratio subeat nulla: Composuit enirn multa Opuscula san-
ctissimus Doctor‚ Ioanne de Columna animadvertente, quae
a multis in diversis locis habentur. Aliqua igitur singularia
Opuscula potuit unus vel alter veterum scriptorum igno-
rare: quae tamen noverant alii, proque foetibus genuinis
numerabant in catalogis. Duobus hisce vero in Opusculis
egregia prostant theologica et philosophica documenta.

11. Tria succedunt id genus Opera minora, De sortibus,
De iudiciis astrorum, De aeternitate mundi: quae Romana
editio exhibet num. XXV, XXVI, XXVII. Memorant eadem
vetusti scriptores, quorum summa in eo auctoritas est, quod
iudicium ferimus de genuinis Thomae OperibuS. Io. Ambro-
sii Barbavara censuram addo: Quae sequuntur Opuscula, in-
quientis, De sortibus, De iudiciis astrorum, De aeternitate
mundi, procul dubio Thomam cognoscunt auctorem, unde-
cumque spectentur.

Primum De sortibus apud Ptolomaeum Lucensem nun-
cupatum legimus ad dominum Iacobum de Burgo: apud
Logothetam‚ ad dominum Iacobum de Tolongo, apud
Trivetum, ad dominum Iacobum de Bonoso: apud codi-
ces aliquos mss. ad dominum Iacobum de Borego. Nempe,
Tolongo, Bonoso, Borego videntur errata notariorum, Ia-
cobo Echardo animadvertente. Parisiis scriptum Opusculum
ex his collige verbis capite 1: Nullus enim in Gallia exi-
stens sorte aliquid inquirendum curat de his, quae ad In-
dos pertinent. In Italia moram si traxisset, eorum certe,
qui in Italia degebant, exemplum adduxisset.

Fratri Reginaldo de Priverno inscripsit alterum amicis-
simus Thomas. Consilium Operis prima pandunt verba:
⁴ Quia petisti ut tibi scriberem, an liceret iudiciis astro-
» rum uti, petitioni tuae satisfacere volens, ea quae a sacris
» Doctoribus super hoc traduntur, scribere curavi. » Statum
denique quaestionis accipe, quam tertio in Opusculo De

,mundi aeternitate ad examen vocat: « Supposito secundum

» fidem catholicam mundum ab aeterno non fuisse, sicut
» quidam philosophi errantes posuerunt: sed quod mun-
» dus durationis initium habuerit, sicut Scriptura sacra quae
» falli non potest, testatur; dubitatio mota est, utrum po-
» tuerit semper fuisse. Cuius dubitationis ut veritas expli-
» cetur primo distinguendum est quid est, in quo cum
» dicentibus contrarium convenimus et quid est illud in
» quo ab eis differimus. Si enim intelligatur, quod aliquid
> praeter Deum potuerit semper fuisse, quasi possit esse
» aliquid aeternum praeter eum, ab eo non factum; error

