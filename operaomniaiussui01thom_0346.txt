CCCXXIV

sitionem multiplicem, facultates activas, ipsasque actiones
et principium quo agitur et illud quod agit ξ) Ad enu-
cleandas, quas iconomachi difficultates moverunt, negaverit
nemo maxime conferre, si accuratius in imaginibus id se-
cernatur quod res est et quod est repraesentatio, seu ab·
solutum et relativum; ac religiosi cultus distinguantur gra-
dus, virtutes adsignentur unde quilibet proficiscitur, obiecta
in quae tendunt, finis ultimus in quo sistunt. Addo mo-
tam a Graecis litem de processione Spiritus Sancti: quam
dirimere et explanare quis unquam valeat, qui multiplex
agendi principium non discernat, verbum mentis ignoret
et impulsum voluntatis, modosque illos loquendi apud ve-
teres Patres, a Filio et per Filium, subiectasque hisce vo-
cibus notiones apprime non calleat?

Saeculo Ecclesiae christianae undecimo et insequente,
ac ipsius Thomae aetate, singulares et absoni de rebus di-
vinis et ad fidem christianam pertinentibus opinandi modi
invecti fuerant ac vulgabantur: quos ab Aquinate prae-
teriri debuisse, ne subtilioribus quaestionibus theologiam
oneraret, imperitissimum iudicium foret. Pauca profero,
quae sequuntur exempla, ut multiplicium, quae a theolo-
gis versantur, origo quaestionum innotescat. Roscelinus
Compendiensis clericus tres in divinis res distinguebat
ab invicem separatas, sicut sunt tres Angeli: ideoque
unitatem naturae divinae, aiebat Abbas Ioachimus, veram
et propriam non esse, sed quasi collectivam et similitudina-
riam. Hinc vero quaestiones enatae, de una vel multiplici
re in divinis: an reiiciendae tres forent, an aliquo sensu

adprobandae. Error invaluerat Petri Abaelardi, quod ea so-‘

lummodo possit Deus facere, vel eo modo tantum vel eo
tempore, quo facit et non alio. Qua data occasione, disce-
ptari accuratius coeptum est de omnipotentia Dei, de me-
liori mundo ‚possibili deque his affinibus argumentis.

Aetate Hugonis de s. Victore dixere quidam apud
ipsum, caritatem semel habitam amitti non posse: ac Pe-
trus Abaelardus visus est caritatem, qua nos Deum dili-
gimus et proximum, non distinguere a Spiritu sancto.
Hinc prodierunt quaestiones, quae caritatis naturam inve-
stigant, habitum distinguunt et actum, ac utriusque prin-
cipium adsignant. Gualterus de Mauritania dictionem hanc
vulgaverat Parisiis, Homo assumptus est Deus: aliique
efferebant, Deum assumpsisse hominem. Qua de re accu—
ratius ut pertractaretur, pluribus disceptatum de notione
subiecta voci, homo: num species, num individuum, num
persona, num suppositum a persona quodammodo distin-
ctum. Gilbertus Porretanus relationes in divinis assistentes
dixerat, et extrinsecus affixas: garriebatque circa distinctio-
nis modum inter naturam divinam et personas, ipsamque
naturam et eius attributa. Invectas difficultates dirimi satis
apte non posse creditum est, nisi pariter multiplici invecta
distinctione, reali, virtuali, formali, penes implicitum et
explicitum et si qui sunt alii apud scholae magistros di-
stinctionum modi.

Guillelmus Praepositivus, parisiensis Ecclesiae Cancel-
larius, in quaestionem vocaverat, an proprietates divina-
rum personarum sint Deus: quam nemo diligenter discutiat,
quin nomina concreta et abstracta discernat, propriamque
vim significandi definiat. Quid vero Almarici de Bena, Da-
vidis de Dinando et Averrois insanos errores commemo-
rare opus est? lnquiebat primus: Omnia sunt unum, quia
quidquid est, Deus est. Alter ipsum Deum adserebat ma-
teriam primam, usquequaque susam in omni rerum na-
tura. Tertius, anima spirituali et immortali sublata, unum
obtrudebat omnium hominum intellectum, quem agentem
vocabat, separatum, aeternum, increatum. Ex hisce son-
tibus innumeri prodierunt errores; quos ut profligarent
catholici et sapientes eius aevi magistri, novas excitare quae-
stiones debuere.

Pro munere suo diligentissime in id genus discepta-
tionibus versatus est divus Thomas. inanes illas, ac va-
nas et supervacaneas putant morosi censores: qui nempe
eas per sese sumptas inspiciunt, ut ait auctor examinis
vitiorum theologiae, ac procul dissitas ab eo tempore, quo
Thomas theologi partes haud explesset omnes, quin pu—
gnam institueret adversum multiplices opiniones, quas

DISSERTATIONES CRITICAE

garruli et subtiliores eius aevi Scholastici, ac fidei chri»
stianae etiam hostes vulgaverant. Quamquam et illud cum
laudato scriptore addendum est, ad accuratiorem rerum
pertractationem pertinere huiusmodi quaestiones ,⁶ ut si qui
sint earum ignari, non absolute et egregie docti, sed levis
armaturae theologi habeantur.

CAPUT VII.

Aristotelis varia fortuna in Academia Parisiensi. Sancti ’rhomae consi-
lium in usu philosophiae peripateticae, ut stagiritae nempe aucto-
zigatetcxii ac qoctrinam iis eriperet, qui eadem abutebantur adversum

ei ogma a.

1. d attamen secisse Aquinatem more Arabum, qui suba
tilissimis quaestionibus operam dabant, iudicium est
Bruckeri. Calumniam augere pergit: Recte imputari 1710-
mae censemus, inquiens, quod eam methodum saracenico-
peripateticam promoverit, et in Academia Parisiensi, ubi
semper hactenus ficerant, qui Peripateticismum odio pro-
sequebantur, vulgaverit et introduxerit. Methodum arguis
subtilissimas agitandi quaestiones; hanc appellas sarace-
nico-peripateticam, e libris Aristotelis et ex Arabum com-
mentariis deductam, eoque nornine Thomae laudes immi-
nuis? Contemnas igitur oportet veteres omnes Patres, qui
subtiles habuere quaestiones, quarum nonnulla exempla
dedimus, sive ad refellendos heterodoxos necessarias sive
plurimum utiles ad absolutam rerum tractationem.

Quid? quod in Academia parisiensi hisce disceptatio-
nibus ante Aquinatem scatebat theologia: quas vel a ma-
gistris paullo curiosioribus vel etiam a suspectis hominibus
non secundum regulam fidei invectas, cur suis in Operibus
intactas praeterire debuerit s. Thomas? Aristotelis libri in
latinum translati iam legebantur, Averrois commentatoris
et Arabum scripta vulgata erant: ac utriusque, Philosophi
et Commentatoris, auctoritate obtrudebantur commenta,
quae fidei christianae repugnabant. Validum afferre non
potuit remedium saepe iterata huiusmodi librorum prohi-
biti0‚ ex quibus tot errores prodire suspicio erat: unde
consilium captum est ut Philosophi doctrina penitius in-
trospiceretur; insita vitia, ut evitarentur‚ nota fierent; eli-
manarentur illa, quae Arabes commentatores adiecerant:⁴ ⁴
ipsiusque Aristotelis auctoritas iis omnibus eriperetur, qui
maxime illa abutebantur.

Quod aio, certis monumentis confirmandum est. Haec
Launoius collegit in singulari libro De varia Aristotelis in
Academia Parisiensi fortuna. Initio saeculi tertiidecimi iam
opera Philosophi legebantur Parisiis: eiusque auctoritate
insana et impia commenta spargebantur. Ad annum 1210
haec habet Rigordus De gestis Philippi Augusti: « Lege-
» bantur Parisiis libelli quidam, ab Aristotele ut diceban-
» tur compositi, qui docebant metaphysicam , delati de
» novo a Constantinopoli et a graeco in latinum translati.
» Qui quoniam non solum praedictae haeresi, (quam Alma-
» ricus de Bena, territorii Carnotensis villa, vulgaverat),
a· sententiis subtilibus occasionem praebebant, imo et aliis
» nondum inventis praebere poterant; iussi sunt omnes
ιν comburi et sub poena excommunicationis cautum est in
» eodem Concilio (Parisiensi) ne quis eos de caetero scri-
» bere et legere praesumeret vel quocumque modo ha·
» bere. » Animadverte subtilibus sententiis, quae in Ari-
stotelis metaphysica legebantur, datam petulantibus Aca-
demicis ansam ut errores vulgarent.

Memorati Concilii Parisiensis, quod Petrus de Corbolio
Episcopus coegerat, verba refero, quae habentur apud Mar·-
tene tomo IV Thesauri anecdotorum: Corpus mag-istri
Amaurici extrahatur e cimiterio et proiiciatur in terram
non benedictam... Quaternuli magistri David de Dinant
(cuius errorem insanum superius indicavimus) comburantur.
Nec libri Aristotelis de naturali philosophia (metaphysicam
memorat Rigordus) nec commenta legantur Parisiis pu—
blice vel secreto. Quaestionem agit Bruckcrus tomo 111,
periodo ΙΙ, parte ll, libro 11, capite 111, sect. 1,.9.. 4, et·5,
num Almarici et Davidis de Dinando et Roscehm et alio-
rum putidissimi errores ex Aristotelis philosophia prodie-

