CXXXVIII

· DISSERTATIO IX.

De fide auctoris operum, quae vulgo Areopagitica dicuntur, an orthodoxus fuerit
an Haereticus‚ vel Apollinarista vel Eutychianus seu Monophysita.

CAPUT I.

orthodoxi quinque Episcopi in collatione Constantinopolitana anno 532
videntur opera vulgo Areopagitica reiecisse, veluti foetus Apolli-
naristarum. Natalis Alexandri responsio ad examen vocata.

⁷ u , x imiae credulitatis aut imperitiae notamim-
ᾚρίηὲἰ divo Thomae Angelico Praeceptori

     
       

   

1 t
‘ivd &RQ nullam posse in Dissertatione superiore
’ζῇ *⁶* adnotavimus, quod librum de Divinis No-
' ' ¹ minibus pro foetu Dionysii Areopagitae
153 s ἓν ⁴ iuxta praevalentem ea aetate theologorum
“⁸¹³⁵ ‘'opinionem acceperit, ipsumque omnium
ore celebratum commentario explanaverit. Non ita fortasse
summa et egregia, qua pollebat theologicorum dogmatum
peritia in tuto foret, si Apollinaristarum deliriis et com-
mentis Monophysitarum scateret opus illud, ut putant pro-
que certo habent nonnulli. orthodoxam auctoris fidem in-
concussis argumentis vindicari posse arbitror ego: adeoque
miratio tollitur omnis, haereses in eo opere acutissimum ac
nobile divi Thomae ingenium non vidisse, quae nullae sunt.
Rem ipsam aggredior.

Opera quae vulgo Areopagitica audiunt sive testimo-

 

nia quaedam ex illis deprompta, prima vice coram palamque
allegata a Severianis haereticis invenimus, qui Constanti-
nopoli collationem curn orthodoxis Episcopis anno 532 ha-
buerunt. Severiani erant impia propago Eutychianorum seu
Monophysitarum‚ qui unam in Christo naturam contra fi-
dem catholicam ac synodi Calchedonensis definitionem pro-
pugnabant. Nomen obtinuere a Severo, qui primum Petri
Mongi partes adversus Timotheum Solophaciolum catho-
licum Alexandriae Antistitem sectatus est: tum ab eius po-
stea communione abstinuit, Zenonis Imperatoris edicto,
quod Henoticon vocant, subscribere nolens, utpote quo non
satis Calchedonensi Concilio derogari censebat: ducemque
illorum se praebuit, qui ab eodem Mongo secedentes ac
nulli obtemperantes Episcopo, dicti sunt Acephali. Thro-
num denique Antiochenurn anno 512 invasit, ubi quinque
annos et aliquot menses tyrannidem exercuit. Foedam adhuc
vitam agebat anno 536, quo Synodus Constantinopoli, prae-
side Menna, celebratum est. Consule Michaelem Lequienum
Ordinis Praedicatorum in Oriente christiano et Petrum
Boschium Societatis lesu in Historia chronologica Patriar-
charum Antiochiae inter Acta Sanctorum tomo lV iulii.

Nomen etiam Semieutychianorum Severianis inhaesit.
lstos inter ac Eutychianos discrimen Petavius enarrat libro 1
de lncarnafione, capite xvn, num. 9 ex Facundo Hermianensi,
qui primus videtur Semieutychianorum vocabulum usur-
passe; quod meri Eutychiani unam tantummodo naturam
eamque simplicem, post unitionem mansisse in Christo di-
cebant, sive in humanitatem Divinitate conversa sive po-
tius humanitate in Divinitatem absorpta, aut per eam con-
sumpta; quod plerique ex ista haeresi sequebantur. At
Semieutychiani unam ἐκ· duabus naturam compositam sic
esse constituebant, quemadmodum ex anima et corpore una

consurgit integra natura humana; ut eadem propterea Deo
Patri et homini consubstantialis esset. impium hocce dogma
satis obscurum et implexum ita declarant alii, ut sine al—
terutrius naturae permutatione vel confusione, una tamen
illa esset: una videlicet natura divina primas agente partes,
cui accesserit humana, velut instrumentum, per quod illa
actiones ederet vel quod passiones forinsecus inlatas reci-
peret. Hac de re adhuc infra diligentiore opera agendum.

Cum his Haereticis Constantinopoli anno 532 collatio-
nem habuere orthodoxi quinque Antistites, quorum primus
erat Hypatius Episcopus Ephesinus. Patres nonnullos ve-
tustos, veluti unam naturam Dei Verbi decernentes post
unitionem, allegabant Heterodoxi homines, beatum Cyrit-
lum et beatum Athanasium Alexandrinae civitatis Episco-
pos, Felicem et Iulium Romanae Ecclesiae, Gregorium mi-
rabilium factorem et Dionysium Areopagitam.· Spun’as
invehi ac venditari merces nihil haesitans reponit Hypa-
tius: In tantum salsae sunt, inquiens, epistolae, sive testi-
ficat1'ones illae, quas dicitis, ut neque unam ex illis beatus
Cyrillus voluerit recordari. Suspicionem falsi amoliri stu-
dent Severiani et aiunt: Quid ergo suspicamini, quia nos
eas falsavimus? Non ipsis, sed antiquis Apollinaristis hanc
esse tribuendam fraudem et imposturam ait Hypatius: Vos
non' suspicamur, sed antiquos haereticos Apollinaristas.
Turn contentione mota ob citatos Cyrilli libros adversus
Diodorum et Theodorum, de quibus capite sequente, ex-
pendere pergit Ephesinus Antistes testimonia Patrum, quae
primo loco Severiani attulerant: Nam et beati Iulii, in-
quiens, famosam illam epistolam manifeste Apollinaris
ostendimus fuisse, scriptam ad Dionysium . . . Quod autem
pr1‘us dici debuit, hoc in ultimo Ioco dicimus: illa enim te-
stimonia, quae vos Dionysii Areopagitae dicitis, unde po-
testis ostendere vera esse, sicut suspicamini 9 Si enim eius
erant, non potuissent latere beatum Cyrillum. Quid autem
de beato Cyrillo dico? Quando et beatus Athanasius, si
pro certo scisset eius fuisse, ante omnia in Nicaeno Con—
cilio de consubstantiali Trinitate eadem testimonia protu-
lisset adversus Arii diversae substantiae blasphemias. Si
autem nullus ex antiquis recordatus est ea, unde nunc po-
testis ostendere quia illius sint, nescio. Ad opera igitur
vulgo Areopagitica quod attinet, spuria et conficta illa esse
ostendebat Hypatius ex veterum silentio maximeque Cy-
rilli et Athanasii, eademque videtur habuisse pro foetu
Apollinaristarum, quemadmodum et aliorum Parrum testi·
monia, quae allegaverant Severiani: Vos non suspicamur,
inquiens, sed antiquos haereticos Apollinaristas.

11. De libris Areopagiticis litem in hac Collatione actam
non fuisse putat Natalis Alexander dissert. xxn saeculi
primi; sed intentatam postulationem falsi adversus unam
dumtaxat epistolam vel quaedam testimonia, quae in Areo—
pagitae scriptis contineri contendebant Severiani. Quod ego
non ita solidum doctissimi viri existimaverim responsum,
curn certum sit compertumque, obiecta ab Heterodoxis te-
stimonia in ipsis contineri libris, quae tribui Dionysio Areo-
pagitae solent. Ex collectaneis mss. contra eosdem hae-

