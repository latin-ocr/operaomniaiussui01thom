cccxv1

deat‚ his concepta verbis: Suspicio est apud peritiores
criticos, inter Opera, quae Thomae Aquinatis nomine
inscribuntur, neque decimam eorum partem adiudicandum
eidem esse, ceu vero parenti. Animadverte Opera Thomae
simul omnia collecta prodiisse Romae anno 1570 iussu
Pii V Romani Pontificis, decem et septem voluminibus in
folio comprehensa. Peritiorum erg0, quos anonymus vo-
cat, suspicionibus criticorum si fides, volumina vix duo
genuinis Thomae Operibus impleri possent: quod utique
imperitissime dictum.

’ Ab hac editione Romana absunt Commentarii in Ge-
nesim, Danielem, Machabaeos, Epistolas Canonicas et Apo-
calypsim, quos pen‘tiorum nemo non abiudicat ab Aqui-
nate: reiice vero, peritis omnibus ultro consentientibus,
Secundum (quod vocant) scriptum in Sententiarum libros
et Opuscula pauca quae in eadem editione impressa pro—
stant minutiore charactere, itemque Expositionem (si lu-
beat) 111 Canticum Canticorum, quae incipit Salomon in-
spiratus, atque demum levia quaedam supplementa: caetera
sunt omnia sanctissimi Thomae germana Opera.

At, inquis, apud peritiores criticos dubium id esse, ac
suspicionem ipsis insedisse. Quinam vero fuerint peritiores
isti critici, quos appellas? Adversantes tu habes peritos
utique, ac liberrimos viros criticos, Robertum Bellarmi-
num, Philippum Labbeum, Ludovicum Dupinium, Guil-
lelmum Cave, ipsumque dicacissimum Casimirum Oudi-
num, atque Iacobum Brucherum, qui maximam Operum,
quae Thomae tribuuntur, partem agnoscunt genuinam ac
vindicant: ingeniumque Thomae excellens admiratur Bru-
ckerus, et lectionis copiam, et inexhaustam prorsus indu-
striam, qua quinquagenarius denatus tot et tanta scribere
potuit.

Haud me latet Opera quaedam in editione Romana
nomine Aquinatis inscripta, ab hisce criticis viris pro du-
biis suppositisque tanto nomini haberi: cuiusmodi sunt
Commentarii in Isaiam, in.Ieremiam, in Matthaeum et
Ioannem et Opuscula nonnulla inter ea, quae sincera et
germana existimarunt Romani editores. Criticae nimium
severae tantisper indulgeamus, eademque Opera inter dubia
et supposititia collocentur. Quid inde? An Operum Thomae
numerus fuerit adeo imminutus, ut cum censore ano-
nymo dicere liceat, vix decimam partem Operum, quae
Thomae inscribuntur nomine, eidem tribui posse ceu ger-
mano parenti? Ampullae sunt imperitissime proiectae. Cur
vero idem censor, ut sui muneris partes expleret, suspi-
cionum huiusmodi momenta paullo attentius non expen-
dit, et Iacobum Echardum consulere praetermisit validis-
simas agentem vindicias tomo 1 Scriptorum Ordinis Prae-
dicatorum, Parisiis anno 1719 typis edito, quem legere
poterat ac sane debuerat? Hanc eamdem nos etiam su-
perioribus in Dissertationibus spartam exornavimus: neque
facile negotium fuerit tot elidi posse argumenta, quibus
eadem, in suspicionem adducta Opera, tamquam vero pa-
renti adiudicantur sancto Thomae.

Fuere, qui praeclarissimas lucubrationes Catenae in
quatuor Evangelistas et Summae theologicae, aut inte-
gras aut magnam partem, detrahendas Aquinati censue-
runt. Fuerintne peritiores illi critici, quorum dubia et
suspiciones affert anonymus historiae criticae philosophiae
auctor? Casimiri Oudini, qui erga s. Thomam propenso
bonoque studio non ferebatur, iudicium accipe, quod in
eius Dissertatione legitur capite xm: α Certum est, inquien-
γι tis, novissimis temporibus nostris insurrexisse nonnullos
» notae recentis scriptores.. . qui ex partium studio multa in
:v s. Thomam Aquinatem parum aequa, atque in eius in-
» dubia scripta loquuti sunt, quorum ego invidiam defe-
ι ctumque iudicii haudquaquam aemulabor.. . Nec audiendi
» sunt scriptores recentes, qui s. Thomae Aquinati scripta
τι ab antiquis collata auferunt ex proprio capite, absque
ι rationibus idone1s.. uti nostro isto saeculo a nonnullis fa-
>› ctum est ι. 111 dubium vocare Continuam, quod inscri-
bitur, Opus in quatuor Evangelia, primus et solus ausus
est Petrus de Alva. Veteres contra ipsum opponit synchro-
nos et suppares probatissimos testes laudatus Oudinus
capite xv11: tum vero sane, inquit, qui post tantas, tamque

DISSERTATIONES CRITICAE

insignes ob antiquitatem auctoritates iterum reluctantur,
vel ambingunt.. . ii non homines... sunt, sed in privatis suis
opinionibus insaniunt.

Theologicam quoque Summam Aquinati auferre idem
Petrus de Alva conatus est. Sed irritum conatum eius
fuisse iudicat Oudinus capite xxv: «Probat, inquiens, the-
» sim suam modicissimis coniecturis, litterato homine 111-
» dignis.. Utitur praeterea negativis argumentis nihil omnino
» concludentibus, itemque mss. codicibus anonymis, quos
» omnes originalia novitius appellat semper. Vidisse me
» hominem recolo olim, dum iunior essem, varias perlu-
> strantem bibliothecas, sed festinanter.. ‚Unde nihil mi-
» rum, quod tam modicam ex tot locis inspectis eruditionem
ν hauserit. Hunc virum egregie dedolavit Franciscus lans—
» sens etc. » In eamdem iverat opinationem loannes Lau-
noius, Petri Rogerii seu Clementis VI silentio, ut putabat,
innixus. At caligantes Ioannis Launoii oculi (Oudini verba
sunt loco citato) dederunt occasionem doctissimo seni du-
bitandi, dum male legit hunc ms. codicem Clementis VI.
Hactenus ille in editione Lipsiensi anno 1722 accurata,
quam censor anonymus consulere debuisset, ut prudens
cordatumque iudicium de Operum Thomae numero ferre
posset. Typis etiam prostabant amplissimae, quas praete-
rire non licebat, vindiciae ab Iacobo Echardo adornatae
anno 1708 111 opere, quod inscripsit, sancti Thomae Summa
suo auctori vindicata, et anno ¹7¹9 tomo 1 Scriptorum
Ordinis Praedicatorum. Haec vero cum praeterierit omnia
censor, aequi censoris officio minime satisfecit.

Dubia tandem et suspiciones, quibus illustris Mabil-
lonius tenebatur, ex aliorum refert auditu. lmo fabella
est in eiusmodi suspiciones ac dubia incidere doctissi-
mum ascetam Benedictinum potuisse, qui cum plun‘mns
bibliothecas lustraverit innumerosque evolverit codices,
nosse potuit debuitque synchronos plures ac suppares
idoneos testes , integram theologiae Summam Aquinati
tribuentes, Ptolomaeum de Luca, Bartholomaeum Logo-
thetam, Nicolaum Trivetum‚ Guillelmum de Tocco, Nico-
colaum de Freavilla a confessionibus Philippi Francorum
Regis, Ioannem de Friburgo, Bernardum Guidonis, Ga-
lienum de Orto, Guillelmum Lammaraeum, sanctum Lu-
dovicum Episcopum Tolosanum aliosque plures, conso-
dales Dominicanos aliquos, exteros alios, Thomae Aquitani
addictos plures pluresque infensos: ipsumque denique
Petrum Rogerium seu Clementem Sextum: quorum utique
auctoritati reluctari quid aliud fuerit, nisi insanire? Nos
etiam hocce de argumento uberrime egimus Dissertatio-
ne Xlll et seqq.

’ Laudati Nicolai Triveti testimonium ac Lucae Dn-
cherii animadversio, qui chronicon eius protulit in lu-
cem, peculiari digna sunt animadversione. Operum Tho-
mae elenchum Trivetus texit ad annum 1274. Opera di-
stinguit proprio stylo Aquinatis elucubrata, quae plurima
sunt: et alia recenset pauca, quae inveniuntur, ut ait,
ipsi attributa, quae tamen ipse non scripsit, sed post
eum legentem vel praedicantem ab aliis sunt collecta.
Dacherii postilla e regione legitur in margine: S. Tkomae
Opera falso attributa. Ait etiam doctissimus editor in
Monito: Emunctae naris fuisse Divetum ac studio par-

tium minime addictum germanos a spuriis Thomae foetus
distinctos recensuisse. Num haec Dacherii verba ac simi-
lia aliorum scriptorum dicta adludebat criticus censor, qui
Operum Thomae numerum ad partem vix decimam im-
minuebat? Atqui paucissima primum sunt Opera id genus a
Triveto notata· scilicet, Lectura super Epistolam ad Coran-
thios ab undecimo capitulo usque ad finem, et Expositio
super primum De anima... et Lectura super Ioannem et
super tertium Nocturnum Psalterii: Collationes de Ora-
tione Dominica et Symbola, item Collationes dominicales
et festivae, item Collationes de decem praeceptis... Item Le-
ctura super Matthaeum. Longe plura supersunt ac prae-
stantiora, quae Aquinatem habent verissimum parentem.
Neque tamen indubium est Triveti testimonium3 cum alii
eiusdem aevi accuratissimi nomenclatores, quorum verba
alibi descripta sunt, inter Opera a Tn'veto notata testan-
tur non pauca ex proprio Thomae calamo et stylo pro-

