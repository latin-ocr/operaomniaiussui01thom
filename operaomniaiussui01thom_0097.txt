IN S. THOMAM AQUINATEM

anno 1220. Certum quidem natalem annum iidem scripto-
res non designant, de uno vel altero anno inter se dissi-
dentes: at pro certo exploratoque nobis relinquunt minime
Thomam anno 1220 natum esse.

Quo ergo iure, qua fide id asserat Disquisitor? Inquit
ille capite ιν, num. 2: Illud longe certius esse, meliorumque
scriptorum suffragio comprobatum, Thomam anno 1220
natum. Quae sunt, quaeso, certitudinis istius longe praestan-
tiora documenta? Quinam scriptores illi meliores, quorum
suffragio natum Thomam anno 1220 tam certo adserit?
Laudat nempe solos Leandrum Albertum, Abrahamum
Bzovium et Vincentium Fontanam. Clarissimos viros istos
omni laude et commendatione dignos censeo: nihilominus
in re, qua de agimus, nemo sapiens meliores iis iudicave-
rit, qui a me laudati sunt; eorumque fidem et auctoritatem
minus idoneam non habuerit, qua natalis Thomae annus
constitui tuto queat annus aerae vulgaris millesimus ducen-
tesimus et vicesimus. Guillelmus enim de Tocco ac Pto·
lomaeus Lucensis eodem aevo cum Thoma vixerunt3 frater
Iacobus de Viterbio in Processu canonizationis testis lau-
datur a Bartholomaeo de Capua; et S. Antoninus anno 1389
natus, florebat ante medium saeculum quintumdecimum:
Leandervero ‘Albertus‚ Bzovio et Fontana antiquior, du-
centis et amplius annis post obitum divi Thomae, anno
scilicet 1479 natus est. Favent etiam posito annorum cal-
culo antiquissimi testes plures, quorum laudatus Iacobus de
viterbio communem vocem famamque refert de anno aetatis
quadragesimo octavo divi Thomae, cum obiit: unum vero
potuisset ac debuisset Leandrum Albertum laudare Disqui-
sitor3 quod scilicet Vincentius Fontana in monumentis Do-
minicanis ad annum 1220 unius Abrahami Bzovii fide ni-
titur3 et Bzovius ad annum 1264 unum memorat Lean—
drum. Liceat ergo mihi concludere longe certius esse,
meliorumque scriptorum suffragio comprobatum, Thomae
natalem annum retrahi non posse ab anno aerae christianae
aut 1225, aut insequente, aut ¹²²7·

Qui vitae eius numerant annos quinquaginta inceptOS‚
illigant natalem annum cum anno Christi 1225 ante diem
septimam martii. Hunc referunt ad Christi annum 1227,
qui Thomam vixisse putant octo et quadraginta annos
eosdemque inchoatos. Quod si Doctor sanctissimus annum
aetatis 49 inceperit, cum mortem obiit (ac fortasse proba-
bilior haec est chronographia), emissus in lucem anno 1226
ineunte vel superiore 1225 cadente dicendus est. Anno-
rum 48, quos Thomas vixerit et quidem inchoatos, ad-
haesisse calculo Ptolomaeus Lucensis videtur, qui tradit
eumdem in Ordine Praedicatorum exceptum, cum iam esset
sexdecim annorum‚· quae verba sextumdecimum annum
completum ac labentem decimumseptimum satis indicant.
Caeteroqui vero sanctum adolescentem iam attigisse deci-
mum octavum aetatis annum evincit chronographia quae
probabilior videtur. Adversantur in speciem documenta non-
nulla, quibus dicitur Thomas infra pubertatis annos Praedi—
catorum Ordini nomen dedisse. Sic enim testatur Bartholo-
maeus de Capua in Processu canonizationis num. 76: Statim,
inquiens, cum ad annos discretionis pervenit, multum an-
ticipando, nondum pubes adhuc, intravit praefatum Ordi—
nem Pmedicatorum. Sic etiam legitur in Litteris canoniza-
tionis a Ioanne XXII datis anno 1323: Dum adhuc infra
pubertatis annos existeret Ordinis Praedicatorum habitum
suscepit. Sic demum s. Antoninus parte ΙΙΙ, titulo xxm,
capite vn, g. 2: Ordinem Praedicatorum infra annos pu-
bertatis existens ingreditur. ,

Quae verba si rigidiore sensu intelligi debent, ac si an-
num aetatis Thomae quartumdecimum definiant, plura con-
vellunt in eius historia certissima: nempe in Ordinem
Praedicatorum ingressum illum esse tempore Innocentii
quarti Romani Ponfificis, adeoque anno 1243 desinente
vel ineunte 1244, ac annos demum aetatis quinquaginta
attigisse vel quadraginta et octo complesse, cum mortem
obiit. At enim Ptolomaeus Lucensis libro XXII Hist. ech,
capite xxn diserte testatur Thomam tempore Innocentii
Ordinem intravisse. Narrant etiam Guillelmus de Tocco
et s. Antoninus , Dominicanos fratres adiisse Summum
Christi Vicarium Innocentium quartum contra raptores

LXXV

Thomae Dominicanam vestem induti. Quod eo tempore
contigisse narrant omnes, Guillelmus. de Tocco, s. Anto-
ninus et Ptolomaeus Lucensis, cum germani fratres ipsius
Thomae degebant apud Fridericum Imperatorem in castro
Aquaependentis‚ idest anno cadente 1243 vel insequentis
initio. Hinc scriptores superius allatos ita intelligendos
monent Bollandistae in Notis ad caput rx Processus cano-
nizationis, ut videantur voluisse dicere, Thomam adhuc
iuvenem imberbem fuisse. Ad haec, adnotat Paulus Zachias
libro 1 quaest. medico-legal„ titulo 1, quaest. vr, num. 64
et seqq.: Legibus plenam pubertatem constitui in decimo
octavo anno. Ipse demum Thomas Malvenda in Annalibus
ad annum 1237, qui nimium proclivem se praebet ad in-
gressum Thomae in Ordinem Praedicatorum infra puber-
tatis annos constituendum, ipsumque referendum ad tem-
pora Gregorii noni, difficultates gravissimas persensit quae
contra militant: easque non alia via solvi posse admonet,
nisi asseramus (inquit) ut quidam voluere, s. Thomam
natum septemdecim annos (quos ego completos intelligo)
Ordinem Praedicatorum ingressum esse.

11. Quorsum vero tam diligenter discussa divi Thomae
gestorum chronographia, veterum testimonio digesta et
comprobata? Ut postremo nimirum argumento validissimo
ea profligentur, quae de monachatu Thomae narrat Disqui-
sitor. Ait ille: Monasticam professionem Casini a Thoma
emissam anno 1235 aetatis 15. At anno Christi 1235
natus erat Thomas aut decimum, aut undecimum dum-
taxat aetatis annum; cum ipsum nemo veterum aut ad-
serat aut indicet emissum in lucem ante annum 1225.
Pergit ille et ait: Anno 1239 aetatis 19, expilato Ca-
sinensi Monasterio a Friderico II Imperatore, eiectum
Thomam cum caeteris monachis. Non eo anno, violentia
Imperatoris, e Monasterio Casinensi eiectum, sed adhuc
puerulum a parentibus revocatum, ut in scholis neapoli-
tanis felicius excoleret divinum ingenium, apertissime te-
statur Guillelmus de Tocco. Ingressum eiusdem in Ordi-
nem Praedicatorum refert ad annum Christi 1243 et aetatis
vicesimum tertium. Nempe adversos habet veteres omnes,
qui Thomam produnt dominicano Praedicatorum Ordini
dedisse nomen, iuvenem adhuc imberbem, cum annum
aetatis ageret, ut summum, decimum octavum. Obitum de-
nique eius cum anno aetatis quinquagesimo quarto illigat,
repugnantibus synchronis omnibus testibus ac invitis etiam
diis. At haec omnia in praeconceptae fabellae gratiam dici,
singularemque ac mirabilem in chronographiam redigi a
Disquisitore debuerunt: cui ego demum subiectam tabel-
lam oppono, in qua annis aetatis divi Thomae eiusque
gestis, quae ad praesentem attinent Disquisitionem, iuxta
meliorum priscorumque eius vitae scriptorum fidem et
auctoritatem coordinatis, uno conspectu quisque noverit,
nullum superesse locum, cui monachatus Thomae eius-
demque professio voto solemni firmata affigi possit. Nempe:

Anno 1226, ut probabilior fert chronographia veterum
fide comprobata, nascitur divus Thomas, patre Landulpho
Comite Aquinate, matre Theodora Theatis Comitis filia.

Anno 1231, aetatis quinquennio forte expleto, Casinum
mittitur a parentibus, ubi tum monachis praeerat Landul-
phus Senebaldus, moribus et litteris informandus, more
nobilium patriae et regionis.

Anno 1235 aut 1236 ineunte, aetatis anno decimo
vel undecimo inchoato, Abbate suadente, Casino revocatur
a parentibus et Neapolim mittitur ad publicas et saeculares
scholas, anno 1224 a Friderico Imperatore institutas, ab
eodemque anno 1234 instauratas.

Anno 1243 cadente vel ineunte 1244, cum annus
aetatis eius laberetur decimus octavus, Ordinem Praedica-
torum Neapoli in s. Dominici coenobio amplectitur.

Anno 1248, vel postea oblata eidem fuit Abbatia Ca-
sinensis, si tamen umquam oblata dici debeat, ea condi-
tione, ut in Ordine et habitu suo praeesset officio.

Anno 1274 aetatis quadragesimo nono incepto, ut
probabilius videtur, cum iter ageret ad Lugdunense Con—
cilium, morbo correptus et in coenobio monachorum Ci-
sterciensium Fossae-novae hospitio· exceptus, ingravescenti
morbo cedit‘ac moritur placidissime in osculo Domini.

