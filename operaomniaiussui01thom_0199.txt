ΙΝ S. THOMAM AQUINATEM

ι» Richardi cardinalis: ibique praefatus Doctor infirmatus
» est de tertiana, socius vero suus frater Raymundus de
» continua gravi... Tunc venerabilis Doctor recepit reliquias
» beatae Agnetis, quas ex devotione secum ferebat de Urbe:
ι et misit dicto fratri (Raymundo) quod super se poneret
ι et haberet plenam fidem in eis. Quod et fecit et curatus
2 est ultra spem medicorum. Propter quam causam dispo-
» suerat singulis annis facere festum solemne de ipsa,
» cum bona refectione fratrum: quod et illo anno fecit
ι Neapoli. Sequenti vero transiit ad Deum. » Quo ex loco
certissime constat peculiari solemnitate Thomam celebrasse
Neapoli festum diem sanctae Agnetis, anno praecedente
tmnsitum eius ad Deum, anno scilicet 1273. Itaque hoc
eodem anno Neapoli degebat Aquinas mense ianuario, quo
in diem 21 incidit festum beatae Agnetis: adeoque iam
primo eiusdem anni 1273 mense sacras litteras Neapoli
tradebat in scholis. Fuerit ergo ab Rege Carolo eam in
urbem ad docendum accitus postremis anni 1272 mensi-
bus: ac sane datum diploma dicitur tum indictione prima,
tum mense octobre. Hinc dicendum est vel ipso labente
mense octobri aut etiam septembri Roma exivisse Tho-
mam (quod narrat Ptolomaeus): ad castrum Cardinalis
Richardiexitinere‘ divertisse: receptaque post tertianam fe-
brim valetudine, Neapolim ingressum esse, litteras sacras
valiturum. Echardum consule in Notis ad elogium Thomae.

CAPUT III.

Prolixutn supplementum, quod occurrit in articulo secundo Quaestionis
quartae de Potentia, ad examen vocatur: vindicaturque suppletorum
peritia et bona fides. Reginaldi Lucan-ini emendationes, aliae adpro-
bata, reiectae aliae. Variantes divinarum Scriptum-um lectiones
frequentius adhibitae ab Aquinate.

L Inter animadversiones in textum sancti Thomae, typis
editas Romae a Reginaldo Lucan‘no anno 1666 sic
habet ille ad art. 11 quaest. 1v de Potentia: α Magna, in-
» quiens, eius pars non est sancti Thomae, sed Vincentii
ι Baldelli (Bandelli) de Castro-novo, qui fuit theologiae
ν magister insignis et Generalis Ordinis nostri.» Raymundus
Capisuccus in Controversia xxrv de Propitiatorio pag. 575:
Optassem, inquit, ut hic auctor huiusmodi assertionis ra-
tionem vel patronum attulisset, cum ait: articulum 11
quaestionis rv de Potentia non esse divi Thomae.

Rem ego diligentius enarro. Venetiis prodierunt Quae-
stiones Disputatae anno 1503 fol. typis heredum Octaviani
Scoti, duobus voluminibus comprehensae, quae revisae et
emendatae dicuntur per Magistrum 'Ordinis fr. Vincentium
Bandellum de Castro-novo. Is anno 1501 sabbato vigilia
Pentecostes, 20 maii, Romae ad summam Ordinis Praefe-
cturam evectus fuerat. lam ante prodierant illae seiunctim
ac simul collectae. Romanam editionem memoro typis Ar-
noldi Pannartz 1476 fol. voll. 2 , et Coloniensem typis
Henrici Quentell 1499 et insequente.

Coloniensis haec editio praesto mihi est, cui titulus:
Quaestiones Dis-putatae Angelici Doctoris sancti Thomae
Aquinatis Ora. Praed. per sacrarum litterarum professo-
rem eximium magistrum Theodericum de Susteren, insi-
gnis conventus Coloniensis eiusdem Ordinis regentem pro-
fundissimum, in luculentam erectae consonantiam. In calce
voluminis haec habentur: Impressa Agrippinae, opera atque
impensis providi itiri Henrici Quentell, civis eiusdem, anno
salutis humanae nonagesimonono supra millesimum qua-
dringentesimum. In hac editione articulus 11 quaest. 1v de
Potentia inscribitur: Secundo quaeritur utrum materiae
formatio tota simul fuerit an successiva. Tum argumenta
quatuor supra triginta opponuntur; quae eadem sunt ac
in editione Bandelli et Romana Pii V aliisque sequioris
aevi. Sequuntur argumenta prolusoria, quae inscribi solent
sed contra; quae decem in praedictis omnibus editionibus
numerantur. Decretoria succedit Thomae responsio, quam
vulgo corpus articuli vocant. Postrema verba in editione
Coloniensi haec sunt: Et tunc per vespere intelligitur co-
gnitio rei in propria natura, per mane vero cognitio in
Verbo. Prolixum in editione revisa a Bandello et in aliis

Opp. D. Tamna T. 1.

CLXXVII

posterioribus additamentum sequitur, quod incipit: Secun-
dum vero alios Sanctos, per istos dies et temporalis ordo
et productionis rerum successio ostenditur. Desinit vero:
Ut neutri harum expositionum praeiudicetur, utramque
opinionem sustinentes, utriusque rationibus respondendum
est. Hinc solutiones habentur tum ad priora 34 argumenta,
tum ad 10 posteriora: quaein editione Coloniensi deside-
rantur omnia. Admonere mihi liceat Disputatas huiusmodi
Quaestiones eadem in editione Coloniensi vocari materias:
adeoque numerari materiam primam de Potentia Dei, ma—
teriam secundam de Potentia generativa in divinis, ma-
teriam tertiam de creatione, materiam quartam de crea·
tione informis materiae; ac pari modo reliquas omnes.

Apud laudatum Theodericum de Susteren animadversio
sequitur, quae praeteriri non debet, praedicto secundo ar-
ticulo quaestionis quartae de Potentia subiecta: Istam (in-
quit ille) Quaestionem nullibi reperimus beatum Thomam
complevisse: sed tamen eius complementum cum solutio-¹
nibus argumentorum ex tribus aliis passibus suae doctrinae
haberi potest facillime; scilicet par. Ι, qu. Lxxm per totum:
item in secundo scripto dist. xn, artic. tv et in de Veritate‚
Materia (seu Quaestione) vm, art. xvn. Talis igitur, qui huius
petit ampliorem declarationem et argumentorum solutio-
nem, ad illos recurrat passus. Loca a Theoderico indicata
expendimus: quorum tamen index, prelo errante, vitiosus
est. Quaestio primae partis Lxxtv numeranda fuerat, quae
inscribitur: De omnibus septem diebus in communi, ac tres
in articulos tributa est. Ad hanc etiam rem pertinent prae-
cedentes Quaestiones, nempe van et quae sequuntur. Ar-
ticulo quarto duodecimae distinctionis adde articulum m
et 11 praecedentes, Quaestionis denique de Veritate octavae
expende articulos xvr et xvn. Ex his potissimum locis Ban-
dellus prompsit, quae In eodem articulo secundo quaest. 1v
de Potentia supplevit ipse.

Iamvero vitio primo verti Lucarino posse videtur, quod
magnam articuli praefati partem Vincentio Bandello ad-
scripserit; partemque non indicaverit proprio sancti Docto-
ris calamo confectam. Hanc in editione Romana ac Veneta
Dominici Niccolini, ut par erat, indicatam legimus margi-
nali sequenti nota: «Haec autern ab illis verbis corporis,
» Secundum vero alios Sanctos, usque ad finem articuli a
» patre Vincentio a Castro-novo adiecta sunt. › Praecipuos
deinde memoratos fontes aliosque, si qui sunt, indigitare
Lucarinus debuerat, ut Bandelli suppletoris bona fides in-
notesceret; ac certiores redderentur lectores genuinam sancti
Thomae doctrinam, sin minus eius verba ac stylum, in
eodem offerri additamento. In codicibus mss. Operum Tho-
mae, qui adhibiti descriptique fuerunt, ut ea publicam in
lucem typorum beneficio prodirent, desiderantur alicubi
particulae quaedam aut solutiones alicuius argumenti. Pau-
cas, quae occurrunt, pro data occasione indicabimus eius-
modi lacunas. Impletas illas quidem suppletosque defectus
iam praestant edita exempla: at omnis procul esto suspicio
de doctrina invecta, quae mentem Aquinatis in aliis ful-
gentem locis aut non exprimat aut vitiatam exhibeat. Pe-
ritissimi theologi supplementa fecerunt, quae ex ipso do-
ctrinae thomisticae penu deprompta sunt.

Π. Aliae prostant apud eumdem Lucarinum Animad-
versiones in textum sancti Thomae.· quarum nonnullas,
utique praecipuas, vocare praestat ad examen. Inquit ille:
ι Quaestione vr de Potentia art. x in fine cor. quae re-
» trahunt ab electionibus, lege, a delectationibus. » Pro
articulo x qui prelo errante irrepsit, nonum repone. Docet
ibidem Aquinas: Continentiam et abstinentiam retrahere
ab electionibus, quibus homo sensibilibus rebus immergitur.
Non abnuerim mentem auctoris te optime adsequi, si cum
Lucarino legas, retrahere a delectationibus. Salva genuina
codicum bonae notae lectione, quos invisere ac perlustrare
non licet ‚ quidni et prior iam vulgata lectio retineri queat?
Retrahunt quippe illae virtutes, continentia et abstinentia,
animum hominis ab iis electionibus, quibus voluntas, pas-
sionum illecebris permota, amplecti posset delectabilia, sen-
silibus rebus nos immergentia. Ait Doctor Aquinas 11· 11⁸0,
qu. cxmn, art. un.: Primus quidem est motus voluntatis
commotae ex impetu passionis: et hunc motum refraenat

23

