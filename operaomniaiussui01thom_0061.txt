XXXIX

revelatis, subaudit theologiam philosophicam seu ex principiis naturali rationis lumine
notis comparatam, quamvis scientia haec sit longe inferior sacra theologia. Ergo et in
christiana ordinatione scientiarum ultima tradenda est theologia sacra, suprema nempe
metaphysica, ad quam ordinari debet studium naturalis metaphysicae et ipsius theolo-
giae philosophicae. Ista est methodus, quarn s. Thomas inculcat, et a qua proinde in
edendis eiusdem s. >Doctoris Operibus non abscedendum esse putamus. Hisce igitur de
causis ordinem quem Editores Piani sequuti sunt, paucis immutatis, quae immutanda
forte ratio suadebit, omnino servandum censemus.

Fuisset in animo novum quemdam apparatum generalem in omnia s. Thomae
Opera dare, sed praeterquam quod temporis angustiae tantum laborem non patiebantur,
necessarium visum non est hoc negotium denuo suscipere. Clarissimus enim Echard
noster tanta eruditione talique sapienti critica egit de vita et scriptis s. Thomae in suo
primo volumine de Scrsztoribus Ordinis Praedicatorum (Vol. I, ad an. 1274), ut vix
aliquid addendum corrigendumve posterioribus scriptoribus reliquerit. Sed praeterea sae-
culo XVIII mediante noster De Rubeis triginta duas edidit Dissertationes eruditione et
critica sapientissima refertas, plausibus omnium sapientiorum exceptas, in quibus quae
abEchh‘r‘do disserta erant iterum examinantur, ac vita et scripta s. Thomae splendi-
diori luce refulgent. Hae ergo Dissertationes ut huic Editioni praemitterentur auctor
fuit SS. D. N. Leo ΡΡ. XIII, cuius sapientissimum consilium docti viri certo probabunt.
Porro quamvis nulla apposita nota hasce Dissertationes damus, non parvum tamen la-
borem sustinuimus in corrigendis erroribus, quibus eae scatebant. Opus enim fuit ad
auctores innumeros, qui ab eruditissimo viro citantur, recurrere, et, quantum fieri potuit,
loca adducta comparare, et restituere ubi errata erant. Sed praeterea a novis studiis non
abstinendum esse censemus; unde singulis s. Doctoris Operibus parvulae praefationes
sunt praemittendae, in quibus quicquid ad ea pertinet commode declarari poterit.

 

