CC

ma post annum 1257 pertractatae, in Speculo Naturali
insertae.

Iacobi Echardi sententia est non ante annum 1263
ad plures abiisse Vincendum, neque ultra annum 1264
vitam eiusdem prorogari posse: quo nempe tempore Sum-
mam suam Theologicam non ediderat Aquinas, testimo-
nium ferente Ptolomaeo Lucensi in Histor. eccl. libro XXII,
capite xxxrx per haec verba: Huius (Clementis IV Summi
Pontificis) tempore (a die 5 mensis februarii anni 1265
quo ad Summum Sacerdotium evectus est) dictus Doctor
scripsit Summam, quam in Tres partes divisit... Istius
ergo Summae Tres partes quasi scripsit tempore istius
Pontificis et vacationis sequentis (a die ²9 novembris an-
ni 1268 ad annum 1271 diemque 1 septembris, quo Gre-
gorius X cum absens foret, electus fuit; vel ad annum
insequentem 1272 diemque ²7 martii, quo Thiaram Pon-
tificiam ipse accepit). Qua posita utriusque, Bellovacensis
et Aquinatis, chronographia, nodus intricatissimus apparet,
quem neque Alexandri gladius secare possit.

Hinc aliam ineunt alii chronographiae rationem, Bel-
lovacensis vitam producentes ad annum 1274 et ultra: quo
tempore biennium et amplius elapsum erat post confectam
ab Aquinate Summae suae Theologicae Primam Secundae
et Secundam Secundae. Hinc praedicto biennio vel etiam
latiore spatio temporis, quo Vincentius aut synchronus fuit
Aquinati adhuc vitam agenti aut illi superstes, potuisse ab
illo partem Summae istius transcribi ac inseri Morali Spe-
culo, prima est responsio Vedastinorum Ordinis se Bene-
dicti monachorum in Duacensi operum Bellovacensis edi-
tione anni 1624. '

Ab emortuali eiusdem Bellovacensis anno 1264 non
recedunt alii plerique, accuratiore calculo chronographiae
rationes subducentes, Albertus castellanus, ildephonsus
Baptista, Alphonsus de Ribera, Ioannes a s. Thoma, 10. Pau-
lus Nazarius, Vincentius Ferre, Seraphinus Piccinardus. No-
dum ergo implicatissimum quomodo secent illi? Videre
Bellovacensis, inquiunt, ante annum 1264 potuerit vel in-
tegram Theologicam Thomae Summam vel Primam Se—
cundae et Secundam Secundae, in prima contextura de-
lineatas, adhuc informes et imperfectas, nondum manu
ultima perpolitas ac publici iuris factas. Quidni enim quae-
stiones ad partem moralem spectantes longe ante parasset
Aquinas, quam Operi suo eximio manum ultimam impo-
neret? Quidni Bellovacensis quaestiones easdem sibi com-
municatas defloraverit convaseritque, ut Speculum Morale
compingeret?

IV. Coniecturis huiusmodi minime sibi facturn satis
fatetur Bellarminus de Scriptoribus ecclesiasticis in Elegio
s. Thomae observat. 111. Hinc « in his angustiis, inquit, nihil
» mihi occurrit, nisi Speculum illud Mor-ale fortasse non
ι esse Vincentii Bellovacensis, sed alicuius auctoris poste-
» rior-is, qui.... Secundam partem sancti Thomae (scilicet
» 1¹¹n une et ΙΙ*ιιι 11⁸⁶) in compendium redigere voluerit: id
ιι quod videtur posse confirmari ex eo, quod Speculum
ιι Morale gravius multo esse videtur, quam sint Speculum
a» Doctrinale, Naturale et Historiale, quae tria sine dubio
» sunt Vincentii Bellovacensis. ιι Paullo diversa monacho-
rum Vedastinorum coniectura est: Vincentium Bellovacen-
sem, qui speculum quadruplex pollicitus fuerat, morte prae-
ventum non composuisse partem illam, quae titulo Speculi
Mor-alis inscribenda erat: studiosum porro aliquem post
obitum eius, ad perfectionem operis, cui Speculum Mo-
rale deerat, supplementum addidisse ex illis quaestionibus
ad mores pertinentibus confectum, quas in Prima Secun-
dae et in Secunda Secundae tradiderat sanctus Thomas.
In hanc fertur etiam coniecturam Natalis Alexander, qui
tamen putat Morale Speculum compositum fuisse perfe-
ctumque a Bellovacensi: verisimile esse, ut nescio quo fato
exciderit illud: in eiusque supplementum substituta a iu-
niore quoppiam, ac supposita fuisse excerpta ex Prima et

Secunda Secundae sancti Thomae, titulo eisdem tributo
Speculi Moralis.

DISSERTATIONES CRITICAE

CAPUT ΙΙ.

Genuinum Vincentii Bellovacensis opus vetustissimi optimae notae co-
dices in tria Specula tributum praestant, reiecto Speculo MoraII.
ldem confirmant synchroni testes probatissimi. Quod etiam evin-
citur, inita eiusdem Speculi Moralis comparatione cum tribus ge-
nuinis, Naturali, Doctrinali, Historiali.

Ι. Ita coniecturis in obscura controversia indulgebant viri

doctissimi, ea permoti existimatione, quam doctrinae
sublimitate, ingenii acumine ac proprio quodam operum
stylo ac nitore sibi sanctus Thomas comparavit; cui vel
levissima plagii suspicio nonnisi per iniuriam affingi queat.
Auspicato demum diisque faventibus factum, ut lacobus
Echardus insignis Ordinis Praedicatorum alumnus, improbo'
labore codicibus vetustis perquisitis ac lustratis, ipsoque
Speculo Morali accuratissima indagine expenso, luce meri—
diana clarius deprehendit Vincentium Bellovacensem de
laudato Speculo Morali edendo numquam cogitasse: opus
immane suum in tria dumtaxat specula, Naturale, Doctri-
nale, Historiale partitum esse; Moralis eiusdem Speculi
consarcinatorem longe Bellovacensi et Aquinate recentio-
rem dici debere. Luculentissimum hocce de argumento
vulgavit opusculum Parisinis typis anno 1708= sub titulo:
S. Thomae Summa suo auctori vindicata, sive de venerabilis
fratris Vincentii Bellovacensis scriptis Dissertatio: quod
etiam opus insertum legitur in elogiis ipsius Bellovacensis
et s. Thomae tomo 1 Scriptorum Ordinis Praedicatorum,
quos post Iacobum Quetifum ipse Echardus recensuit, com-
plevit vulgavitque Parisiis anno 1716.

Dissertationum nostrarum ratio postulat, ut hanc cele—
brem relinquere intactam quaestionem non liceat. Nova
non proferam ego argumenta, cum omnia praevenerit per-
tractaveritque doctissimus auctor. Ipsam eius luculentissi-
mam Dissertationem in pauciora capita contraham, ut ve-
ritas facti, quae tandem splendidissime illuxit, uno veluti
conspectu innotescat.

Aio primum Speculum Morale falso hactenus tributum
Vincentio Bellovacensi, sive in manuscriptis codicibus sive
in editis exemplis. Primum argumentum suppeditat vetu-
stus optimae notae codex Speculi Doctrinalis, quem Pa-
risiensis bibliotheca Sorbonae possidet ex legato magistri
Petri de Lemovicis Socii Domus eiusdem Sorbonae, ut in
fine eiusdem codicis adnotatum legitur. Quo vitam duxerit
ac floruerit tempore Petrus ille Lemovicensis accuratissime
perquirit laudatus Echardus. Temporarias accipe sequentes
notas. Exstat in eadem bibliotheca Sorbonica collectio quae-
dam ms. Sermonum, quos theologi parisienses a sesto
ss. Simonis et Iudae anni 1272 ati festum s. Martini an-
ni 1273 habuerunt. Ad Sermonem 34 haec appicta‘ legitur
adnotatio: Sermo fratris Aegidii de Aurelianis ad 8εὸκί-
nas in Dominica III Adventus et suit sermo peroptimus,
in quo fuit magister Petrus Lemovicensis. Alius ibidem
servatur codex, Distinctiones bonas continens secundum
ordinem alphabeti a magistro Petro de Lemovicis: quae
nempe Distinctiones nihil aliud sunt, quam varii conce·
ptus ab eodem Petro Lemovicensi ex ‘aliorum concionan-
tium ore excepti et ordine alphabetico dispositi. Verbo,
Ortus, Christus nasci debuisse dicitur de beata Virgine
anno 1263, idest ante annos mille ducentos tres et seu-
ginta. Haec satis cuique sunt, ut lucide certoque tempus
innotescat, quo vitam agebat florebatque Petrus de Lemo·
vicis; simulque constet antiquitas ac optima nota codicis
Vincentiani Speculi Doctrinalis.

Prologus primo voluminis loco, tum in editis, tum
in mss. exemplis, prostat in capita plura tributus: quem
in eisdem editis exemplis aliisque pluribus manuscriptis
codicibus interpolatum depravatumque fuisse ubi operis
partitio exhibetur, ex laudato vetusto optimae notae codice
luculentissime evincitur. Partem hanc prologi ι falsario vi·
tiatam sub oculos ponere praestat.

