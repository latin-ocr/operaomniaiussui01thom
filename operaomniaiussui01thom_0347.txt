IN S. THOMAM AQUINATEM

rint? Aientibus non admodum favet: quamquam potuisse
illam ad eos errores incrustandos conferre non repugnat;
utpote quae praecisionibus mentalibus, inquiens, et abstra-
ctionibus metaphysicis eo tempore valde occupata erat.
Ineptarn quis non videat rationem? Sumptum vero Davidis
de Dinando errorem, sumptosque similes alios ex Parme-
nide et Anaxagora, aliisque vetustis philosophis, adnotat
Doctor Thomas 11 Sem„ dist. xvrr, q. 1, art. 1.

Scholas parisienses meliorem in ordinem redegit Ro-
bertus Gurthonensis, Innocentii Papae III Legatus: modum-
que docendi his verbis tradidit circa annum Domini 1215:
Quod legant libros Aristotelis de dialectica. .. Non le-
gantur libri Aristotelis de metaphysica et de naturali
philosophia, nec summae de eisdem, aut de doctrina ma-
gistri David de Dinant, aut Almarici haeretici, aut Mau-
ricii Hispani. Synodi Provincialis Parisiensis decretum con-
firmatum habes: quod postea Gregorius IX temperasse vi-
detur in Litteris ad magistros et scholares Parisienses an-
no 1231 datis: Libris illis naturalibus, qui in Concilio
Provinciali ex certa scientia prohibiti suere Parisiis, non
utantur quousque examinati fuerint et ab omni errorum
suspicione purgati. Sub idern tempus in ea florebat Acade-
mia Simon Tornacensis: qui dum nimis in suis scriptis

’ Aristotelem sequitur (verba sunt Henrici de Gandavo De
Script. eccl. cap. xxiv) a nonnullis modernis haereseos ar-
guitur. Hinc Launoius colligit fuisse Parisiis non paucos
magistros et scholares, qui Synodi Provincialis et Grego-
rii IX Decreta insuper habentes, peripateticam colerent phi-
losophiam. Cum ergo eius doctrinae promotorem Aquina-
tem facit Bruckerus? Eius etiam Philosophi auctoritate
contra fidem abutebantur petulantes Academici: vitio illam
purgavit omni Thomas.

11. Pergit Launoius narrare (capite vn): α Albertum Ma-
» gnum et Thomam Aquinatem eius discipulum in Aristo-
» telis libros Commentaria edidisse. Sed edidisse (inquit) cum
> libri recens damnati essent Parisiis et a Gregorio vetitum
a» ne quis eos ante legeret, quam essent emendati, permi-
ι rum videri posset... Ego interim hanc in partem interpre-
» tor, vel quod Albertus et Thomas alibi quarn Lutetiae
¹· Commentaria haec scripserint, seque a Parisiensis Con-
» cilii decreto et ab imposita per Gregorium Nonum Pa-
» risiensi Academiae lege immunes crediderint: vel quod
» cum Lutetiae commentaremur, Concilii decretum Gre-
» goriique legem penitus ignoraverint. Non sum quidem ne-
> scius doctores illos potuisse ab Apostolica Sede legendi
» Aristotelem commentandique veniam quaerere: sed
² quod quaesiverint invenire me nusquam memini. » Bru-
ckerus'loco cit„ ξ. vm eam adprobare videtur Launoianae
excusationis partem, quod Albertus in Germania et Aquinas
in Italia suis Aristotelem Commentariis exposuerint: quibus
in regionibus aristotelicam philosophiam non prohibuerat
Pontifex, sed in sola Gallia, satis ut Parisiensium que—
relis faceret de innumeris erroribus et haereticis pravita—
tibus, ex eadem philosophia (ut clamabant) obortis. Conie-
cturam firmare videtur Epistola Lxrx (al. varr) apud Petrum
de Vineis libro III, qua constat curavisse Fridericum Il Irn-
peratorem ut opera Aristotelis ex graeco et ex arabico
in latinum transferrentur, Italicis absque dubio in Acade·
miis legenda.

Partem alteram excusationis, quae ducitur ex venia
Alberto et Thomae facta a Sede Apostolica, adserit Thomas
Campanella apud Launoium loco citato, adprobat Carolus
Duplessis D'Argentre tomo 1 Iudiciorum de novis errori-
bus ad annum 1210 ac firmat ipse Bruckerus sect. rr, §- xrx,
fide advocata Ptolomaei Lucensis. Is vero libro XXII Hist.

. eccl., capite xxxv sic ait: Tunc frater Ylwmas redit de
Parisiis ex certis causis et ad petitionem Urbani I V ( anno
circiter 1261) multa fecit et scripsit... Unum fuit, quod
exposuit Evangelia sub miro textu diversorum doctorum...
Isto autem tempore Thomas tenens studium Romae, quasi
totam philosophiam sive moralem sive naturalem ex-
posuit et in scriptum seu commentum redegit: secl prae-
cipue ethicam et methaphysicam quodam singulari et
novo modo tradendi... Officium etiam de Corpore Christi
fecit ex mandato Urbani: quod est secundum, quod fecit

CCCXXV

ad petitionem Urbani. Animadverte: 1. Thomam Aquinatem,
mandante Summo Pontifice , elucubrasse plura: 2. Inter
haec praecipue memorari Opera duo, veluti peculiari man-
dato iniuncta, Expositionem scilicet continuam in quatuor
Evangelia et Officium de Corpore Christi: 3. Editos etiarn,
suadente, aut consentiente, aut permittente Urbano, videri
Commentarios in Aristotelis ethicam, metaphysicam et
philosophiam naturalem: 4. Haec eadem demum Opera ab
Aquinate in ltalia confecta fuisse aut saltem inchoata.

Atqui vero, dum operam suam in libris Aristotelis
Commentario illustrandis collocat s. Thomas, non aliud
ipsi consilium insederat, nisi quod antea propositum a
Gregorio Nono scimus: ut eiusdem Philosophi libri dili-
gentius examinarentur et ab omni suspicione erroris pur-
garentur. Aptissimi erant Albertus Magnus ac Thomas
Aquinas, qui ad hanc capessendam provinciam deligerentur.
Plurimum emolumenti sperandum erat: quod scilicet Phi-
losophi auctoritate vanis et petulantibus Academicis erepta,
tot errorum ansa, qui sub eo vulgabantur obtentu, prae-
cideretur omnis. Hinc vero contra Averroem, cuius com-
mentaria plurimi aestimabantur, agendum erat: ac nova
Philosophi operum accuratior latina versio curanda, ut
genuina mens eius innotesceret ac doctrina. Utrumque ab
Aquinate egregie praestitum est, certissimum perhibente
testimonium, quod superius allatum est, Guillelmo de
Tocco in Vita capite xv, num. 19.

CAPUT VIII.

Utraque theologia revelata ac naturalis in Operibus s. Thomae con-
sociata. Utriusque munera egregie ab eodem exposita. [temque di-
ligentissime expleta.

1. Optimi consilii metam transgressum esse Aquinatem

censura est Bruckeri. Angelici Doctoris acumen
laudis praeconio celebrat in eo, quod absurdis Averroisticis
commentis opposuit Opus: Non tamen inde sequitur (in-
quit) philosophiae arabicae methodum evitasse... Et cum
ea, in philosophia ad theologiam applicanda, methodo
uteretur, ut consensu Parrum et Scripturae quidem quae-
sito, eo vero ex rationibus metaphysicis et testimoniis
philosophorum gentilium confirmato, magnum doctrinae
sacrae praesidium in philosophia aristotelica poneret, mo-
reque Arabum subtilissimas quaestiones et ambiguas de
divinis disputationes annecteret ; perspicuum inde est
scholasticae philosophiae vitia non sustulisse, sed auxisse.
Haec alia praemiserat verba: Immodicus peripateticae phi-
losophiae amor virum hunc, superstitioso obsequio Philo-
sopho addictum, seduxit, ut theologiae vulneribus, quae
praepostera philosophiae commixtio inflixerat, nova ad-
deret vulnera: sicque sacram doctrinam vere faceret phi-
losophicam, imo gentilem.

Non legisse Opera Thomae, certe methodum in eisdem
servatam non animadvertisse videtur Bruckerus. Tribui
theologia debet in eam, quae revelata dicitur et in na-
turalem. Versatur ista circa divinas veritates, quae nativo
rationis lumine innotescere possunt: eamque praecipuam
et praestantiorem illius philosophiae partem faciunt, quae
metaphysica appellatur. Versatur altera circa divinas illas
veritates, quae naturae lumen excedunt, neque unquam
hominibus innotuissent, nisi libero divinae voluntatis pla-
cito revelata fuissent, ac supernaturali fide creduntur.
Quamquam animadvertendum est, quemadmodum divina
revelatio non arcana solum fidei hominibus patefecit, sed
prioris etiam generis veritates tuto monstravit: ita reve-
latam theologiam ad istas quoque illustrandas et vindi-
candas operam conferre. Hanc divinam revelationem, quae
Verbum Dei appellatur, veteris ac novi Testamenti libri ac
germanae traditiones complectuntur. Hinc vero Scripturis
et traditionibus, veluti propriis principiis, divinas veritates,
quas Deo placuit revelare, tradit, exponit, tuetur theologia
revelata: et si quae sunt difficultates, quae circa germanum
Scripturarum sensum emergant, illum amplectendum esse
praescribit, quem definierit legitimus Scripturarum interpres

