CCCXXlI

Erasmus in iis, quos in libros novi et veteris Testamenti
elucubravit Commentarios, Genuinus foetus eius vindica-
vimus expositiones, quae prostant in Librum Iob, in prio-
res quinquaginta Psalmos, in Canticum Canticorum, in
Isaiam Prophetam, in Ieremiam eiusque Threnos, in Evan-
gelium Matthaei et Ioannis, cum Catena seu Opere con-
tinuo in quatuor Evangelia, in Epistolas sancti Pauli alias-
que sacrae Scripturae particulas. Opera sunt, proprio s. Tho-
mae-stylo et calamo scripta pleraque, aliqua reportata,
ut aiunt, post ipsum e suggestu dictantem. Haec animo
pacato et mente lucida legisse numquam oportet Casimi-
rum Oudinum⁷ qui viros narium emunctarum inducit, apud
quos vel nullam vel modicam eruditionem ex lectione Ope-
rum Thomae hauriri creditur.

Hanc sibi methodum servandam praefixit Thomas, ut
Scripturam Scriptura exponeret, variantibus frequentius ad-
ductis lectionibus, quae vel ex hebraica veritate proficiscun-
tur, vel ex graeca τῶν LXX versione, vel ex ipso textu graeco,
vel ex antiquissimis codicibus latinis: quas diligentissime
ad examen vocat, reiicit aliquas, adprobat alias. Si quae
videntur in divinis eloquiis antilogiae, conciliat omnes: et
obscura quaeque loca clariore textu illustrat. Nullam prae-
terit, quam ¹vetusti scriptores difficultatem proposuerint:
neque ulla magni momenti prostat in Commentariis recen-
tiorum, quam non praeoccupaverit. Heterodoxorum com-
menta pro data occasione profligat, dogmata confirmat fi-
dei christianae moresque hominum sapientissime informat.
Nihil dictum quod in eius Commentariis proprio experi-
mento non deprehendas.

Stylo utitur et artificio ea aetate frequentissimo divisio—
num et subdivisionum: Scripturaeque sanctae verba et com—
mata explanans, emergentes, si quae sunt, inserit difficultates
ac solvit: ad aliaque tum procedit, quae sequuntur, expo-
nenda commata. At individuum, divi Thomae proprium,
sic effulget eiuscemodi artificium, grave, solidum, didacti-
cum, ut ex eo criterium desumi queat, ad eius germana
commentaria discernenda abs spuriis suppositisque.

In Dissertatione 111 lato sermonezegimus de ratione ab
Aquinate adhibita, veterem paginam interpretandi, quam
posterioris aetatis interpretes peritiores sequuti sunt. Nihil
aliud in prophetiis videre volunt recutiti commentatores,
nisi suae gentis eventus ac historias: geminum sensum in
omnibus aut fere omnibus vaticiniis distinguunt inter chri—
stianos nonnulli iudaizantes, historicum alterum alterumque
allegoricum, vim sine dubio invictae probationis detrahentes
egregiis a tota christianitate celebratis de Christo deque
eius divinitate ac missione testimoniis: ac demum allego-
rico sensui plus iusto inhaerent alii omnia ad lesum Chri-
stum immediate referentes. Felicissime Thomas distinxit
prophetias et vaticinia proprie dicta, quibus proxime et
nullo medio praenunciantur, quae ad Messiam Iesum Chri—
stum pertinent eiusque ad Ecclesiam: itemque figuras ac
typos quorum alii proxime sistunt in factis aut personis
praesentibus vel futuris ipsius veteris Testamenti; et alii
Davidem quidem, v. g„ aut Salomonem, aut alium quemvis
adumbrant oblique, improprie, obscure et quasi per vim,
cum recto et plano sensu in Christum ferantur. Egregia
consule opera, quae hac de re elucubrarunt Huetius, Bos-
suetus, Balthus, calmetus ac inter heterodoxos Marchius,
Vitringa aliique plures. Hanc viam tamen regiam et tutam
suis in Commentariis Thomas aperuit.

ll. De Operibus id genus ab Aquinate confectis liber-
rime iudicium fert Richardus Simonius in Historia critica
interpretum novi Testamenti: cogiturque vel invitus fateri:
Catenam auream et expositionem in Epistolas Apostoli
Pauli, dignos esse Aquinate foetus, in quibus plurima eru-
ditio fulget: sanctissimumque Doctorem legisse multa, ve-
terum commentationes praecipuas haud ignorasse ullas,
quaeve sumit argumenta pertractanda exhaurire. Censuras
inurit aliquas, ineptas nempe et iniquas, ut alibi ostendi-
muS. Elogio suo, quod iarn attulimus, Thomam Aquina-
tem exornat Erasmus in caput! ad Romanos: simulque
pro acriore, quo pollebat ingenio, Doctorem Angelicum
inducit, ceu proteum quempiam semet in omnia versantem,
si qua possit elabi in ea verborum Apostoli interpretatione,

DISSERTATIONES CRITICAE

quibus Iesus Christus dicitur praedestinatus Filius Dei.
Thomae enarrationem diligentiore nos opera expendimus:
nullusque dubito, in id omnes consensuros accuratissimi
Scripturarum interpretis partes omnes explesse Aquinatem,
qui variantes lectiones affert, veterum Patrum recenset
commentarios et expendit: interpretum sequioris aetatis ad
examen vocat sententias, ac certiorem denique, s. Augustini
menti utique consonam, seligit et vindicat.

Neque solum Scripturarum peritia, qua valebat Aquinas,
fulget in Commentariis: aptissimis interpretationibus caetera
plena sunt omnia Opera eius theologica. Laborem censuit
utilissimum David Lenfant galluS, conventus nostri Com-
pendiensis alumnus, qui tot in operibus dispersas colligeret
expositiones: collectasque complexus est sex voluminibus,
quorum tria in vetus Testamentum prodierunt Parisiis in 4
apud Ioannem Henault 1657 et alia servantur manuscripta.

CAPUT VI.

Opera sancti Thomae theologica perperam ac falso scatere dicuntur locis
topicis: topicorum notio duplex. Perperam etiam inutiles fistilesque
traducuntur quaestiones plurimae pertractatae. Ut eae pertractaren-
tur praesto erant veterum exempla et rationes gravissimae.

I. Opera succedunt theologica, quorum pretium ac prae·-

stantiam ut imminuant, nullum non movent lapi-
dem adversi censores. Oudini verba sunt: Scholasticam
trutinam et garrulitatem unicam sciebat, ea aetate omni-
bus Scholasticis communem et facilem: unde nullum ipsius
hac in parte meritum agnosci potest, cum tunc temporis·
tonsoribus etiam cognita esset. Censuram accipe auctoris
Historiae criticae philosophiae: Cum artem topicam Ari-
stotelis didicisset et disserendi solertia polleret, lectiones
edere coepit in Magistrum Sententiarum... Integrum theo-
logiae corpus composuit, in quo inanes et supervacaneae
quaestiones locum eripiunt utilibus et necessariis. Brucke-
rum denique audiamus: Methodum saracenico-peripateti-
cam promovit... Cum more Arabum subtilissimas quaestio-
nes et ambiguas de divinis disputationes annecteret, perspi-
cuum inde est, scholasticae philosophiae vitia eum non sustu-
lisse, sed auxisse.

Nae impudentissimas censuras. In eas lata videtur cen-
sura anonymi scriptoris, qui vitiorum theologiae examen
instituit: «Summa theologica, inquiens, sancti Thomae,
» (quam inter caetera eius Opera adducit in exemplum),
» dignum laude opus est ...... In Secunda· parte Secundae
› disserit de virtutibus theologicis, deque moralibus iisque
» de argumentis omnibus quae sunt affinia et connexa.·
» Quaestionum numerus definitus est, inutilibus praeter-
» missis: quaeve agitantur, nexum invicem habent: neque
» ad alteram fit gradus, nisi priore dilucide exposita ‚et
» solide dirempta. Inutiles fortasse moroso censori videbun-
» tur quaestiones, in quibus agitur de habitibus, deque νο-
» luntario et involuntario, singularumque virtutum defini-
» tiones ad examen vocantur, idque genus subtilitates ex-
» penduntur. At praesto est responsio, ad accuratiorem
» rerum pertractationem pertinere huiusmodi quaestiones:
ι easque supervacaneas iis dumtaxat videri posse, qui ees-
» dem per sese sumptas inspiciunt ac procul ab eo tempore
» dissitas, quo Thomas munere s‘uo pro virili defungi non
s poterat, quin pugnam institueret adversum multiplices
» opiniones, quas garruli et subtiliores eius aevi Scholastici
2 vulgaverant. Hinc futiles et supervacaneae modo viden·
» tur disceptationes, quae aetate illa non absque emolu-
» mento agitandae fuerant. » Validae sunt, quas pro aequi-
tate vindicias agit anonymus.

Censurae partem illam severiore examine discutio, quae
theologica Thomae Opera, veluti scatentia locis topicis
praestat, ad contentionem ducendam comparatis. Dialecticae
partem innuit censor, quam Aristoteles amplexus est octo
topicorum libris. Latius patet dialectica quam topica.
Regit illa mentis operationes ac praecepta tradit definitio-
num, partitionum, argumentationum: loca vero quaedam
communia profert topica, ad probabiliter syllogizandum
de problematibus omnium scientiarum in utramque partem.

