LXXXVIII

breviatio dictorum fratris Thomae. Quo demum intellectu
verbum intitulari passim accipi solet; ut etiam in loco
s. Antonini superius citato bis occurrit, Postillas, inquien-
tis, super Genesim et Ecclesiasten vidi sibi (Thomae) in-
titulatas (attributas nempe, minime nuncupatas). Et infra:
Quod etiam Compendium theologiae beato Thomae aliqui
intitulant. At extra fines iam satis quodammodo vagati su-
mus, ut iniectas a Nazario difficultates expediremus.

111. Ad Commentarium denique in Pentateuchum ac-
cedo, de quo audiendus est Casimirus Oudinus loco citato
cap. xv: <‹ Miror plurimum (inquit ille) oscitantiam fra-
>› trum Dominicanorum, qui editioni Operum omnium
» s. Thomae Aquinatis praefuerunt, quod in editionibus
» suis omiserint Commentaria in quinque libros Moysis,
» sub huius Doctoris nomine edita in folio Compluti
» anno 1595 apud Viduam Ioannis Graciani, ex fide ms.
>› codicis bibliothecae s. Pauli Vallissoletani. Editionem hanc
>› procuravit fr. F ranciscus de Mendoza Ord. fratrum PP. in
» Academia Complutensi s. theologiae professor, qui san-
» cto Dominico Ordinis fratrum Praed. patriarchae opus de-
» dicavit, ea inscriptione atque pompatica ostentatione, quae
» monachum eiusdem Ordinis decet. In hoc opere nihil
>› omnino est quod conveniat cum aliis Commentariis, quae
>› huic Doctori edita inscribuntur: ita enim ieiunum est,
» ut ex nuda lectione mentiatur auctorem, cuius nomen

DISSERTATIONES CRITICAE IN S. THOMAM AQUINATEM

» praefert. Unde prudenter abstinuerunt editores omniurn
» Operum d. Thomae Aquinatis ut opus istud stramineum
» caeteris accenserent. » At si prudenter ab hoc opere typis
vulgando abstinuerunt Colonienses et Parisienses editores,
cur ergo paullo antea mirabaris, Oudine, eorum oscitan-
tiam quod illud praetermiserint? Nempe ironice carpit ille
zelum indiscretum Dominicanorum (ut ait in citata de
Operibus s.Thomae dissertatione, idemque saepe ad nau-
seam repetit), qui absque ullo delectu, absque ratione 'et
iudicio, omnia undequaque anonyma collecta, sub s. Do—
ctoris nomine temerarii et audaces evulgare satagunt.. .
Quod apud Mendicantes frequentissimum est. Quid aliud
exspectandum fuerat quod promeret Oudinus; qui videlicet
Monachorum et fratrum Mendicantium osor, eorum castra
deseruit simulque fidem catholicam? Caeteroquin vero si
quae Dominicani vulgarunt sub nomine s. Doctoris Opera,
id ab illis sine dubio praestitum vel quadarn styli simili-
tudine, vel consonantia doctrinae, vel codicum aliquorum
fide permotis: quae tamen argumenta peritioribus quibus-
que accuratius expendenda reliquerunt, An vero supradicti
Commentarii, quos Aquinati adiudicare non audemus, tri-
bui debeant Thomae Anglo de Valleis seu Vallensi seu
Guallensi, qui anno 1340 florebat, an Thomae pariter Anglo
de Iorz seu Iorsio, qui anno 1310 mortem obiit, in medio
relinquendum puto. ·

 

