IN S. THOMAM AQUINATEM

alios truncatos mutilosque relicti sunt. Apertissime nam-
que loquuntur et alios omnes integros exstitisse, eosdem-
que mutilos factos pro instituto consarcinatoris: adeoque
ex Summa d. Thomae, ubi habentur integri, absque dubio
surreptos.

In hisce articulis detruncatis, qui Speculo Morali insunt,
frequentius occurrunt superioris alicuius loci indices, ut
supra dictum est, ut supra habitum est, ut ex supradictis
apparet, ut ex praedictis patet. Similes indices passim in
eisdem habentur articulis, quos leeologica Summa com-
plectitur, loca denotantes vel in superioribus Secundae Se-
cundae quaestionibus, vel in Prima Secundae, vel in Prima
parte, ubi de argumento, quod indicatur, data disseritur
opera. Non ita in Speculo, in quo articuli, ad quos lecto-
rem remittunt indices illi, non supra, sed postea vel etiam
nullibi reperiuntur. An ita sibi solet illudere verus auctor,
tamque frequenter sui immemor esse? Se prodit ipsum
plagiarius, qui neologicam Summam in Speculo praeceps
transcribebat.

Dignissima denique Iacobi Echardi animadversio est:
tot s. Thomae quaestiones, quae prostant in Morali Spe-
culo, non esse puras, sed quamplurimis alienis admixtas:
sunt enim pu'mo quaestiones alternatim aliquando positae:
hoc est ex Aquinate una, altera ex alio: vel ex uno plu-
με pluresque ex altero: praeitque in aliquibus Thomas,
subsequitur in aliis. In ipsis articulis eadem conspicitur
alienorum commixtio: cum ita variegati compareant non-
nulli, ut sex lineae sint unius, sex lineae pluresque sint
alterius. Hoc solum videas (inquit Echardus), permitto
postea iudicium, quem plagiarium existimes. An ita cen-
seas Thomam aurum suum hac et illac sparsum minu-
tatim intra hos arenae cumulos collegisse, quaeque dee·
rant solum supplevisse? Haec duo plane sunt certissima:
hinc eum, quisquis ille sit, qui articulos Summae et Spe-
culo communes excogitavit primus, et scripto commenda-
uit, hominem fuisse ingenii excelsioris et iudicii acerrimi:
eontra, qui articulos illos tam sapienter excogitatos alie-
nis tot ac tantis commiscuit, revera nihili censendum. 11-
lum quis omni summota haesitatione non dixerit continuo
“ ⁸. Thomam? Ac istumssSpeculi Moralis, quisquis ille fue-
rit, non dixerit auctorem? Illumque verum quaestionum
illarum eorumque articulorum parentem, ac istum plagia-
rium et alieni foetus depraedatorem?

11. Quaestiunculae supersunt, quae paucis dirimantur,
ut colophon demum opusculo nostro imponatur. Inquiri-
tur primo, quo verisimilius tempore floruerit consarcinator
speculi Moralis, illudque publici iuris fecerit? lam egimus
capite 11, num. 2 de quadam in Speculum Historiale ta-
bella, quam post annum 1320 confecit loannes Hautfuney.
Memorantur in ea tres dumtaxat Vincentii Bellovacensis
Summae: quae item recensetur sub titulo triplicis Speculi,
Naturalis, et Moralis seu Doctrinalis, et Historialis. Ergo
iam constat aetate illa ignotam fuisse quadrifariam ope-
ris Vincentiani partitionem: ignotum etiam Speculi Mo-
ralis a Doctrinali discrimen , atque nondum interpola-
tum depravatumque auctoris prologum. Antiquior adduci
scriptor nullus potest, qui partitionis quadripartitae me-
'mineritz neque codices mss. Speculi Moralis comparuere,
qui ante illum annum exarati fuerint. Unus allegari Ste-
phanus de Salanhaco potest, in cuius tractatu De quatuor,
in quibus Deus Praedicatorum Ordinem insignivit, Vin-
centii opus memoratur, quatuor Speculis distinctum. Mor·
tem obiit vir illustris anno 1290. At negotium inde facessat
nullum, cum praedictus tractatus modo purus non exstet,

CCV

qualem Salanhacus elucubravit. Additamentis ubique inser-
tis adiectisque capitibus integris et longioribus interpola-
tum fuisse a Bernardo de Guidonis, qui vita mortali rni-
gravit anno 1331 evincit Echardus.

Conditionem professionemque plagiarii, quem Thoma et
Bellovacensi recentiorem vidimus, altera perquirit quaestio.
Laudato Echardo duo sunt hac in re pene certissima: 1. Ho-
minem fuisse votis religiosis adstrictum: 2. Ad Ordinem ²
Praedicatorum non pertinere. Peculiarem Ordinem definire
non audet: tot vero coniecturas accumulat, quas Petro de
Alva animadvertere si licuisset, nihil haesitans Morale Spe-
culum sui Ordinis alumno vindicasset.

111. Notari ergo ne plagiarii nomine iure queat; quis-
quis ille fuerit? Nomen nos frequentius adhibuimus: quo
vero sensu et intellectu declarandum. Quaestiunculam mo-
vit Theophilus Raynaudus Erotemate x De malis ac bonis
libris, partitione 1, §- 6, eamque scite ac prudentissime diri-
mit Echardus. Plagii crimen admittebant olim, qui civem
romanum ingenuum, libertinum servumque alienum ce-
labant, vendiderant, vinxerant, comparaverant: contra quos
lex Fabia rogata est. Ad librorum furtum alienique operis
acceptionem vox ea extenditur. Surreptas quaestiones Tho-
mae surreptosque articulos eius, et haec omnia celata sub
nomine Vincentii Bellovavensis, res est apertissima. Doloso
et invido id factum consilio sibi nemo iudicium arroget:
ut scilicet Aquinas gloria sibi debita fraudaretur vel etiam
ipse traduceretur tamq'uam plagiarius, qui suos fecerit scri-
ptoris antiquioris labores.

Non longe fortasse a vero abeat ille, qui existimet ea
mente farraginem illam speculi Moralis aliorum tracta-
tibus, quaestionibus, articulis compactam fuisse, ut in libro-
rum penuria subsidium praesto foret concionatoribus prae-
sertim, ac iis qui proximorum confessionibus excipiendis
addicti sunt. An vero absolvi omni plagio debeat farra-
ginis consarcinator? Pro crimine amoliendo ea verba fa-
ciunt, quae in Prologo interpolato vulgatoque habentur
capite xix: In tertia vero (parte seu Speculo Morali) uir-
tutes ac vitia describendo, ηοη potui, ut supra dixi, omnium
librorum moralium, etiam quos in promptu habebam, omnes
flores in unum colligere ,· sed de multis pauca pro modulo
meo eligere. Candor animi videtur illucescere, quo fatetur
consarcinator aliorum flores in eodem Morali Speculo col-
lectos in unum proponi. Minui notam plagii constat. Ve—
rum adhuc vituperatione dignum est: tum depraedatos
scriptores, proprio appellatos nomine, non legi: tum sup-
positum opus Vincentio Bellovacensi fuisse, qui Thoma
Aquinate aliquot annos antiquior est. Hinc enim debita
gloria illi frustrantur auctores, qui nondum innotescunt,
transcriptique sunt in Speculo: ac ansa praeterea data ut
in dubium vocaretur, num s. Thomas proprio marte Pri-
mam Secundae et Secundam Secundae elucubraverit; an
potius utramque expilaverit, maiorem partem, ex Bellova-
censis?

At ipsum denique plagium, imminutum etiam purga-
tumque quodammodo, longe absit ab Aquinate: quod imo
eo magis grave in i-pso appareret, si quaestiones articulos-
que ex Vincentio Bellovacensi deflorasset , quem neque
proprio unquam nomine appellavit, neque ulla indicavit
generali nota: quod a consarcinatore factum adnotavimus.
Facinus istud admitti qua ratione ab Aquinate potuerit,
qui cum acerrimo praeditus esset ingenio ad opera pro-
prio marte cudenda aptissimo, et sanctitatis eximiae prae-
rogativa excelleret, ab alienis foetibus ullo sibi modo vin-
dicandis alienissimus esse debuit?

