CLXXXI

DISSERTATIO XII.

De Opere, quod Summa contra Gentiles ,inscribitur eiusque partitione,
' >methodo ac pretio.

CAPUT I.

Veteres omnes recensent sancti Thomae Opus, quod Summa contra
Gentiles inscribi solet, hortatore s. Raymundo de Pennafort elucu-
bratum. Genuinus Operis titulus constituitur. Definitur tempus, quo
illud Aquinas confecit.

1 τ jc raeclarissimum Opus, quod Summa con-
χ’. tra Gentiles vulgo inscribi solet, γνήσιον
' sancti Thomae Aquinatis foetum agno-
scunt omnes. Servatam hactenus metho-
dum sequor ego: veteresque primo loco

  

scriptores affero, qui hocce sancti Tho-
* mae Opus recensuerunt. Ptolomaei Lu-
censis verba sunt libro XXII Hist eccl.‚ capite xxrv: Scripsit
etiam tempore eiusdem Pontificis (Urbani IV) librum contra
Gentiles. Guillelmus de Tocco in Vita Aquinatis capite tv,
num. 18 apud Bollandi Continuatores: Scripsit etiam librum,
ait, qui intitulatur contra Gentiles, stylo disertum et ratio-
.num novitate et subtilitate profundum. In quo miro modo
ostendit quod ex proprio ingenio habuit, et quod raptu
mentis in Deum orationibus impetravit.

Librum, quem vocant Ptolomaeus et Guillelmus de
Tocco, Summam et Opus vocant alii in quatuor libros
tributum. Ait enim Bernardus Guidonis apud Echardum
*et Oudinum: Scripsit et librum, qui intitulatur Summa
contra Gentiles: quem in quatuor libros distinxit in uno
tamen volumine. Est autem Opus hoc stylo disertum etc.
Bartholomaeus Logotheta in fragmento apud Baluzium:
Opus contra Gentiles, quod continet quatuor libros. Ni-
colans Trivetus in Chronico ad annum 1274: Contra Gen-
tiles quatuor libros scripsit. Ioannes de Columna: Summam
contra Gentiles fecit. Paria demum sunt, quae perhibent
testimonia Valleoletanus, PignonuS‚ s. Antoninus.

Hanc inceptam lucubrationem completamque ab Aqui-
nate, hortatore sancto Raymundo de Pennafort, qui totus
incumbebat in conversionem Maurorum et Infidelium‚ me-
moriae posterorum tradidit Petrus Marsilius. Tertiodecimo
saeculo et insequenti ineunte florebat vir illustris, cata-
lanus natione, domus nostrae Barchinonensis professus Or-
dinis praedicatorum, multis nominibus probitatis et litte-
rarum peritiae spectabilis. Commentarium scripsit de Gestis
Iacobi I Regis Aragonum: quo ex opere hactenus inedito
prolixum de sancto Raymundo testimonium desumptum
prostat apud Franciscum Diagum in Historia eiusdem Sancti
hispanice scripta ac typis edita anno 1601, et apud Ioannem
Tamayo- de Salazar tomo 1 Martyrologii hispanici ac de-
mum inter Testimonia selecta, quae Summae Raymundi-
nae praemissa legimus in editione ab Honorato Vincentio
Laget accurata ac Veronae anno 1744 recusa. Verba sunt:
ε Conversionem etiam infidelium ardenter desiderans, ro-
» gavit eximium Doctorem sacrae paginae magistrum in
ιν theologia fr. Thomam de Aquino eiusdem Ordinis... ut
2 opus aliquod faceret contra infidelium errores, per quod

» et tenebrarum tolleretur caligo et veri solis doctrina cre-
» dere nolentibus panderetur. Fecit magister ille, quod tanti
ι Patris humilis deprecatio requirebat: et Summam, quae
» contra Gentiles intitulatur, composuit, quae pro illa ma-
» teria non habuisse parem creditur. » Suppari testi dene-
ganda fides non est. Ad annum 1275 vitam egit s. Ray-
mundus: proquo zelo, quo Saracenorum et lnfidelium
salutem aeternam deperibat, potuit Aquinati opus iniun-
gere aut operis iam concepti complementum suadere, quod
eorum ad conversionem maxime-utile foret. Calamo Petri
Marsilii scripta prostat s. Raymundi vita, veademque Bar-
chinone anno 1601 typis edita: quae tamen non est, nisi
Exceiptum ex Commentario de Rebus gestis Iacobi I Regis
Aragonum. Elogium eius accuratissimum consule apud
Echardum inter Scriptores Ordinis Praedicatorum.

ΙΙ. Praestantissimum Opus in editis passim exemplis
inscribitur, Summa catholicae fidei contra Gentiles: aut
Summae catholicae fidei contra Gentiles libri quatuor.
De tituli antiquitate dubitare non sinunt Bernardus Gui-
donis, Ioannes Columna, Petrus Marsilius. Ait primus:
Scripsit et librum, qui intitulatur Summa contra Gentiles.
Alter: Summam contra Gentiles fecit. Postremus: Sum-
mam, quae contra Gentiles intitulatur, composuit. Non
adeo constantem hanc fuisse Operis inscriptionem aliorum
testimonia evincere videntur. Illud appellat Ptolomaeus Lu-
censis, Librum contra Gentiles: Logotheta‚ Opus contra
Gentiles: Guillelmus de Tocco, Librum qui intitulatur
contra Gentiles. In mss. demum codicibus dictum legimus,
Librum de veritate fidei contra errores infidelium.

Secundum libri primi caput diligentius expendens ego
intentionem auctoris et propositum adsequor3 inscriben-
dumque putaverim opus De veritate fidei catholicae. Te-
xtum integrum Aquinatis affero: Propositum, inquientis,
nostrae intentionis est, veritatem, quam fides catholica pro-
fitetur, pro nostro modulo manifestare, errores eliminando
contrarios. Generatim istos in calce capitis enumerat, Ma-
cometistarum et Paganorum, qui non conveniunt nobiscum
in auctoritate alicuius Scripturae: Iudaeorum, contra quos
disputare possumus per vetus Testamentum: et Haereti-
corum contra quos per novum. Quod ergo elucubravit opus,
non vocat Summam Thomas: neque adamussim illa verba,
Contra Gentiles, conveniunt; cum non solum Paganos,
verum etiam Muhamedanos, Iudaeos et homines Hetere-
doxos eodem in opere confutaverit. Hinc eadem verba,
ipsa ferme Aquinatis aetate, non alia de causa adiecta exi-
stimaverim, nisi quia potior pars operis contra Gentiles
insumitur.

Obvia difficultas emergit ex illis divinis veritatibus, quas
diligenter et prolixe illustrat Aquinas, caeteroqui lumini
naturae perviis. Huiusmodi sunt supremi Numinis existentia
et unitas, ac caetera plura divina attributa, ac potentia et
providentia: quae sicuti Veritates fidei catholicae appel-
lari non debuisse videntur, ita titulus Operis non fuerit De
veritate fidei catholicae. Hanc ipse Thomas difficultatem

