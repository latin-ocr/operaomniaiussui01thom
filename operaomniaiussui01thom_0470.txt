' Num. n.

¹ Num. 7.

100 PERI HERMENEIAS LIB. 11

ratim quod, est homo albus albus, verum dices et congrue
quod est albus, et secundum hoc, si iterum hoc repetes
separatim, a veritate simili non discedes, et sic in infini-
tum sequetur, Socrates est homo albus, albus, albus in in-
finitum. Simile quod ostenditur in alio exemplo. Si quis
de Socrate dicat quod, est musicus, albus, ambulans, cum
possit et separatim dicere quod, est musicus, et quod,
est albus, et quod, est ambulans; sequetur, Socrates est
musicus, albus, ambulans, musicus, albus, ambulans. Et
quia pluries separatim, in eodem tamen tempore, enun-·
ciari potest, procedit nugatio sine fine.

Deinde deducit ad implicitam nugationem‚ dicens,
cum de Socrate vere dici possit separatim quod, est
homo, et quod, est bipeS, si coniunctim inferre licet,
sequetur quod, Socrates sit homo bipes. Ubi est impli-
cita nugatio. Bipes enim circumloquens differentiam ho-
minis actu et intellectu clauditur in hominis ratione. Unde
ponendo loco hominis suam rationem (quod fieri licet,
ut docet Aristoteles ΙΙ Τορίεοναηι), apparebit manifeste
nugatio. Dicetur enim: Socrates est homo , idest, animal
bipes, bipes. Quoniam ergo plurima inconvenientia se-
quuntur si quis ponat complexiones, idest, adunationes
praedicatorum fieri simpliciter, idest, absque diversitate
aliqua, manifestum est ex dictis. Quomodo autem facien-
dum est, nunc, idest, in sequenthus dicemus. Et nota
quod iste textus non habetur uniformiter apud omnes
quoad verba, sed quia sententia non discrepat, legat qui—
cunque ut vult.

3. Deinde cum dicit: Eorum igitur etc„ solvit propo-
sitam quaestionem. Et circa hoc duo facit: primo, respon-
det instantiis in ipsa propositione quaestionis adductis;
secundo, satisfacit instantiis in probatione positis; ibi:
Amplius nec quaecumque * etc. Circa primum duo facit:
primo namque, declarat veritatem; secundo, applicat ad
propositas instantias; ibi: Quocirca* etc. Determinat ergo
dubitationem tali distinctione. Praedicatorum sive subie-
ctorum plurium duo sunt genera: quaedam sunt per ac-
cidens, quaedam per se. Si per accidens, hoc dupliciter
contingit, vel quia ambo dicuntur per accidens de uno
tertio, vel quia alterum de altero mutuo per accidens
praedIcatur. Quando illa plura divisim praedicata sunt
per accidens quovis modo, ex eis non sequitur coniun-
ctim praedicatum; quando autem sunt per se, tum ex
eis sequitur coniuncte praedicatum. Unde continuando
se ad praecedentia ait: Eorum igitur quae praedicantur, et
de quibus praedicantur, idest subiectorum, quaecumque
dicuntur secundum accidens (et per hoc innuit oppositum
membrum, scilicet per se), vel dc eodem, idest acciden-

taliter concurrunt ad unius tertii denominationem, velv

alterutrum de altero, idest accidentaliter mutuo se deno-
minant (et per hoc ponit membra duplicis divisionis),
haec, scilicet plura per accidens, non erunt unum, idest
non inferent praedicationem coniunctam.

4.Et explanat utrumque horum exemplariter. Et primo,
primum, quando scilicet illa plura per accidens dicuntur
de tertio, dicens: Ut si homo albus est et musicus divisim.
Sed non est idem, idest non sequitur adunatim, ergo homo
est musicus albus. Utraque enim sunt accidentia eidem
tertio. Deinde explanat secundum, quando solum illa
plura per accidens de se mutuo praedicantur, subdens:
Nec si album musicum verum est dicere, idest, et etiamsi
de se invicem ista praedicantur per accidens ratione sub-
iecti in quo uniuntur, ut dicatur, homo est albus, et est
musicus, et album est musicum, non tamen sequitur quod
album musicum unite praedicetur, dicendo, ergo homo est
albus musicus. Et causam assignat, quia album dicitur de
musico per accidens, et e converSO.

5. Notandum est hic quod cum duo membra per

accidens enumerasset, unico tamen exemplo utrumque
membrum explanavit, ut insinuaret quod distinctio illa
non erat in diversa praedicata per accidens, sed in eadem
diversimode comparata. Album enim et musicum, com-
parata ad hominem, sub primo cadunt membro; com-
parata autem inter se, sub secundosDiversitatem· ergo
comparationis pluralitate membrorum, identitatem autem
praedicatorum unitate exempli astruxit.

6. Advertendum est ulterius, ad evidentiam divisionis
factae in littera, quod, secundum accidens, potest dupli-
citer accipi. - Uno modo, ut distinguitur contra perseita-
tem posterioristicam, et sic non sumitur hic: quoniam,
cum dicitur plura praedicata secundum accidens, - aut
ly secundum accidens determinaret coniunctionem inter se,
et sic manifeste esset falsa regula; quoniam inter pri-
ma praedicata, animal bipes, seu, animal rationale, est
praedicatio secundum accidens hoc modo (differentia
enirn in nullo modo perseitatis praedicatur de genere, et
tamen Aristoteles in textu dicit ea non esse praedicata
per accidens, et asserit quod est optima illatio, est animal
et bipes, ergo est animal bipes); - aut determinaret coniun-
ctionem illarum ad subiectum, et sic etiam inveniretur fal· ·
sitas in regula: bene namque dicitur, paries cst coloratus, et
est visibilis, et tamen coloratum visibile non per se inest pa-
rieti. — Alio modo, accipitur ly secundum accidens, ut distin-
guitur contra hoc quod dico, ratione sui, seu, non propter
aliud, et sic idem sonat, quod, per aliud: et hoc modo
accipitur hic. Quaecunque enim sunt talis naturae quod
non ratione sui iunguntur, sed propter aliud, ab illatio-
ne coniuncta deficere necesse est, ex eo quod coniuncta
illatio unum alteri substernit, et ratione sui ea adunata de-
notat ut potentiam et actum. - Est ergo sensus divisionis,
quod praedicatorum plurium, quaedam sunt per accidens,
quaedam per se, idest, quaedam adunantur inter se ratione
sui, quaedam propter aliud. Ea quae per se uniuntur
inferunt coniunctum, ea autem quae propter aliud, ne-
quaquam.

7. Deinde cum dicit: Quocirca nec citharoedus etc„ ap-
plicat declaratam veritatem ad partes quaestionis. Et pri-
mo, ad secundam partem, quia sc'licet non sequitur: est
bonus et est citharoedus; ergo est bonus citharoedus, di-
cens: Quocirca nec citharoedus bonus etc.; secundo, ad aliam
partem quaestionis, quare sequebatur: est animal et est
bipes; ergo est animal bipes: et ait: sed animal bipes etc.
Et subiungit huius ultimi dicti causam, quia, animal bipes,
non sunt praedicata secundum accidens coniuncta inter
se aut in tertio, sed per se. Et per hoc explanavit alte-
rum membrum primae divisionis, quod adhuc positum
non fuerat explicite. Adverte quod Aristoteles, eamdem
tenens sententiam de citharoedo et bono et musico et
albo, conclusit quod album et musicum non inferunt
coniunctum praedicatum; ideo nec citharoedus et bonus
inferunt citharoedus bonus simpliciter, idest coniuncte.
Est autem ratio dicti, quia licet musica et albedo dissi·
miles sint bonitati et arti citharisticae in hoc, quod bo-
nitas nata est denominare et subiectum tertium, puta ho-
minem et ipsam artem citharisticam (propter quod falsitas
manifeste cernitur, quando dicitur: est bonus et citharoe-
dus; ergo bonus citharoedus), musica vero et albedo sub-
iectum tertium natae sunt denominare tantum, et non se
invicem (propter quod latentior est casus cum procedi-
tur: est albus et est musicus; ergo est musicus albus),
licet, inquam, in hoc sint dissimiles, et propter istam
dissimilitudinem processus Aristotelis minus sufficiens vi-
deatur; attamen similes sunt in hoc quod, si servetur
identitas omnimoda praedicatorum quarn servari oportet,
si illamet divisa debent inferri coniunctim, sicut musica
non denominat albedinem, neque contra, ita nec bonitas,

