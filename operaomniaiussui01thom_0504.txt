134

analytic. ad ed. Ven. 1526 exactam esse, tum quoad expositionem s. Thomae, turn quoad
duplicem textus Aristotelis versionem, iarn diximus in Praefatione generali. Thomas
autem Vicentinus, Ord. Praed.‚ qui hanc Venetam editionem curavit, in Praefatione ad
lectorem ait: ‹ Quantum elaboraverim, lector suavissime, ut libros Perihermenias et Po-
steriorum analyticorum Aristotelis cum Commentariis clarissimi ac fidissimi eius inter-
pretis s.Thomae Aquinatis almi Ordinis Praedicatorum‚ erroribus (quos tamen impres-
soris, non correctoris incuria parturivit) purgarem, te ipsum (si tamen priorem impres-
sionem vidisti) censorem constituo v (Cf. Praef gen.). Sed utrum in adornanda hac
sua Editione usus fuerit textibus manuscriptis ipse non dicit: forte nonnisi primaevas
Editiones Venetas saeculi XV prae oculis habuit. Quas quidem Editiones quoad com-
mentar. in Posteriora analytic. credimus fuisse exactas ad codices manuscriptos illius
familiae, cui accensuimus codd. DLS, nempe CK etc.

Haec cum sit necessitudo codicum inter se, lector iam videt meliori methodo co-
dices litteris notari potuisse: ipsis enim siglis diversitas familiarum designari poterat;
sed cum codicesante quodcunque examen, prout ad manus nostras veniebant, litteris
distinguerentur, maluimus hunc nostrum ordinem retinere quam, ipsum reformando, er-
randi nos exponere periculo; quod quantum sit soli experti valent diiudicare.

Correctiones in omnibus codicibus plus minusve occurrunt. Codd. BEFGHLMOQRT
parce secunda manu correcti sunt; p‘luries AIN, et etiam CKS: pro quibus ultimis codd.
addendum lectionem primae manus saepe abrasam esse: quod satis doleri nequit ubi in
casu difficilioris lectionis testimonium prioris amanuensis libenter suisset exceptum. In-
super cod. K secunda manu non correctus sed vere corruptus est dicendus: optimae
enim lectiones ausu plane temerario corruptae apparent. Unus D corrigitur 'servata
semper aut paulisper immutata prima lectione. Castigatores tamen nostrorum codd.
magis coniecturis propriis quam melioris notae codicibus in castigando niti 'quandoque
videntur. Quae secunda vel tertia manu habent codices notamus frequenter sed prae-
cipue textum originalem, quantum fieri potuit, interpretari, ex eoque variantes lectiones
excipere curavimus. ⁴

Ceterum, quamvis plures lectiones primae manus manifeste erroneas recensuimus,
ut lector ex seipso de codicum valore diiudicet, non omnes tamen in medium profe-
rendae erant, nisi necessitas aut saltem utilitas aliqua cogeret, ut puta quando ad ali-
quam sententiam dilucidandam, codicum omnium lectiones examinandae erant. Hinc e. g.
lib. ΙΙ, lect. 1, n. 3, pro quiescimus a quaerendo (cum nempe invenerimus per demonstra-
tionem) F legit: quid scimus acquirendo. Quam varietatem non notavimus. Item omisi-
mus notare e. g. membrorum pro monstrabimur,· in quid sive pro inquisivi& recedatur
pro recordatum cum deus arisucum fecit pro condensari succum seminis,- et alia prorsus
ἄλογα. Lib. II, lect. Χνῐ, n. 3, post verba propter ltoc quod aliquis existimat se dignum
magnis, amanuensis cod. Istultissime addit: ut ego FRATER THOMAS de Aqui-
lino. Haec aliaque similia forte fuissent curiositati lectoribus, sed ut inutilia prorsus sunt
despicienda. .

Notum denique est vel a scriptoribus diligentissimis non infrequenter omitti eas
exemplarium suorum partes, quae cum immediate praecedentibus iisdem verbis desinunt.
Multas huiusmodi lacunas in nostris annotationibus explicite indicatas lector inveniet;
aliae (longum enim esset omnes exhibere) latent sub nota hab. lac„ quae pro parte
longe maiori respicit loca ubi talia ὀμοτέλευτα amanuensibus ansam errandi dederunt.

De Venetis Editionibus dictum est in Praefatione in Peme..- sunt enim eaedem.

