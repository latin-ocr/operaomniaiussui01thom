CLIV

cutiones, πράξεις, esse nuncupandas, » Quo commento ad—
misso sponte fluit, quod idem Aelurus contendebat: Solam
divinitatem esse Christi naturam, etsi incarnatam: se ni-
mirum carne vel humanitate habente instar appendicis ad-
iunctae, vel instar instrumenti, per quod divinae exsere-
rentur operationes. Quo pariter admisso commento et illud
intelligi potest quod effutiebant: per Incarnationem huma-
nitatem totam ad Deitatis naturam pertinuisse, sed sine
ulla tamen permixtione, vel absorptione, vel conversione:
nec enirn humanitas deperdebatur, sed salva consistebat,
propria tamen operatione spoliata ac divinae naturae ef-
fecta instrumentum. Eutychianum hunc sensum confirmat
Petavius libro VIII de Incarnatione, capite Vt enarrans dog-
ma Monothelitarum, qui sicuti unam Christi operationem
esse putabant, ita unam eius naturam fateri cogebantur.
c Christi humanitatem ab divinitate Verbi actam (ait ille
» num. 5) et impulsam ac gubernatam fuisse, inter Ortho-
» doxos convenit. . . Verum hoc eo fine Monothelitae pro-
» ferebant, ut nonnisi una amborum esset ἐνέργειαι, eaque
x ex toto divina; quae manans ab divinitate, traiiceretur
» in animam et carnem, ab quibus tantummodo recipe-
» retur, nulla autem efficeretur ex parte. Siquidem ani—
» mam illi censebant nullis in Christo facultatibus instru-
ι ctam esse, neque spiritalibus, neque sentienti ac vege-
» tanti parti congruentibus, sed solam inesse substantiam
ι· δύναμιν vero et potentiam, ac consequentem ex ea ἐνέρ-
» γειαν in solidum divinitatis esse. Sicut malleus ab ar-
» tifice ad opus adhibitus et impulsus, nullam ex sese
» motionem confert: sed hanc totam ab movente rece-
» ptam, tamquam alienam in opus refundit. » Et infra
num.6: ‹Duo suntin ipsa (corporis) perpessione consideran-
» da: alterum motio ipsa et agitatio carnis, aut divisio vel
» contusio et huiusmodi alia: alterum doloris perceptio,
» quam scholae sensationem nominant. Horum prius sola
» caro per sese patiebatur, utpote materia et quantitate natura
ιν sua constans: posterius ex vi et sentiendi facultate profici-
2 scebatur, non humana vel creata, sed divina, quae carni se
» accommodam, idem in carne Christi faciebat, quod in
» carne communium hominum anima rationalis. » Itaque (ut
numero superiore concludit ille) ι quidquid vitale ac vegetum
ν et spirans inesset homini Christo, atque omnis eius actio
ι et impulsio, qua vel seipsam in caeteris Adami posteris
» movet anima, vel subiectam sibi carnem agit et excitat,
» non ab ulla creata potentia et facultate fluebat, sed ab
» ipsamet divinitatis substantia, quae naturales animae fa-
» cultates altiori et extraordinaria virtute supplebat, et con-
» sentaneas humanae substantiae operationes exprimebat. »
Haec ille, quae et Lequienus adprobat in Notis ad hae-
resim Monothelitarum. Hinc demum perspicue ratio patet,
ob quam Monothelitas et Euthychianos Orthodoxi Patres
appellarent Apollinaristas: hi namque anima vel mente
mutilabant humanitatem Christi3 illi propria energia ac
omni facultate vitali spoliabant earn, id omne munus in
divinitatem reiicientes.

111. An ergo tam impium dogma tradiderit allato loco
auctor Areopagiticorum? Age, locum ipsum diligentius ex-
pendamus. Praetermissa a Lequieno verba primum affero.
Iesu Christi divinitatem extollit, quae ineffabilis est et in-
explicabilis, supra sensum, supra vitam, supra substantiam:
supernaturaliter habet supernaturalitatem et supersubstan-
tialiter substantiam excedit. Quos loquendi modos passim
toto opere usurpat auctor; non tam substantiam dici de-
bere Deum, quam supra substantiam, frequentius animad-
vertens, neque naturam, sed supra naturam. Pergit ille:
ex humani generis amore, inquienS, ἕως φύσεως, ad na-
turam se demisit; καὶ ἀληθῶς οὗσιώθη, et vere substan-
tiatus est; καὶ ἀνήρ ὀ ὗπέρθεος ἐχρημάτισεν et homo (qui
supremus Deus erat) nuncupatus est. Catholicam fidem
haec verba exprimunt; neque verbulum est, quod varia
Eutychiana dogmata redoleat. Id etiam aevo suo observa-
tum a Scholiaste: ‹ Usque ad naturam. Vides quomodo
> dicat, quoniam etiam ad naturam venit (naturam scilicet
» nostram intellige): et naturam non recte de Deo dici
» (Deus quippe supra naturam est). Ecce enim quomodo

DISSERTATIONES CRITICAE

» dicat, quoniam usque ad naturam descendit, idest eo
ι usque vilitatis, atque eius quod ipse non habebat, per-
» venit. Ubi nota significantiam verborum. »

An ita vero descenderit ad naturam nostri generis, ut
haec in adsumptione conditionem proprii generis amiserit,
actione propria spoliata et effecta instrumentum, per quod
quidquid energiae et actionis erat in Christo Domino una
Deitas operaretur? Ita nonnullos Eutychianos contendisse
dictum ’est3 ac ita sequentibus verbis voluisse Areopagiti-
corum auctorem arbitratur Lequienus. lam verba, quae
sequuntur, profero et expendo, Etsi in istis (in natura sci-
licet nestra, nostraque substantia adsumptis) habeat quod
supra naturam et supra substantiam est. Quod bifariam
ostenditur. Ac primo quia divinitas, quam paullo superius
vocandam docuerat supra naturam et supra substantiam,
salva consistit in Incarnatione; unde ait: Non solum quia
immutabiliter et sine confusione nobis sese communicavit,
nihil in exuberanti sua plenitudine ex ineffabili exinani-
tione perpessus. Ac deinde quia verum etiam (quod omnium
novorum novissimum) in naturalibus nostris supernatu—
ralis erat et in substantialibus supersubstantialis, omnia
nostra ex nobis et supra nos excellenter habens. Si Mo-
nophysitica haec verba sint, sensum edant oportet, naturam
nostram et substantiam nostram in Christo propria ca-
ruisse actione; nec operationes alias, nisi quae divinitatis
erant, per humanitatem eius exsertas esse. Sed hunc sen-
sum convellit auctor, qui disene docet: Deum, seu Dei
Filium in Incarnatione vere substantiatum esse, et insuper
habere omnia nostra ex nobis, naturam scilicet ipsam et
naturae proprietates et actiones; sed haec omnia tamen ab
illo haberi supra nos, idest excellenter, seu excellenti modo.
Quam sine dubio excellentiam plura declarant in Christo
Domino notissima: 1. Quia natura humana Verbi divini
personali proprietate subsistit3 2. Quia operationum, quas
Christus exserebat, principium erat Persona divina, seu Ver-
bum divinum in ipsa subsistens natura humana3 3. Quod
ipsa natura humana auctore et moderatore Deo ita guber-
nabatur, nihil ut sine ipsius nutu prorsus ageret; 4. De·
nique quod multiplici ac sublimi dono gratiae insignitus
fuerat homo Christus, veluti ortus ex Virgine, impecca-
bilitatis ac miracula patrandi facultatis: quae omnia no-
vissima sunt, soli Christo conveniunt; ac sane mirabilia
quis non agnoscat, non adoret? Haec vero sunt illa, quae
pervio ac plano et catholico sensu ostendunt in ipsis na-
turalibus et substantialibus nostris per Incamationem ad—
sumptis maxime elucere divinitatis supernaturalitatem et
supersubstantialitatem.

Haec illustrat omnia Petavius libro vlu de lucarnatione,
capite x et xu. Haec eadem antea enarraverat Scholiasta,
quem consule. Non alium vidit sensum perspicacissima An-
gelici Praeceptoris mens. Ait enim lectione v: ι Quamvis
» enim acceperit propria nostrae naturae, tamen in ipsis
» rebus humanis habuit supernaturale et supersubstantiale:
» idest uno modo, inquantum communicavit nobis, assu-
» mens nostram naturam absque variatione divinae naturae
» et absque commixtione ipsius et confusione ad huma-
» nam naturam; ita quod per exinanitionem ineffabilem, de
ι qua Apostolus loquitur Philipp. n, Nihil passus est ad
› superplenum ipsius, idest nihil diminutum est de pleni·
a· tudine suae Deitatis: non enim dicitur exinanitus per di-
» minutionem Deitatis, sed per assumptionem nostrae natu·-
ι rae deficientis. Alio modo quia (quod est inter omnia
» nova magis novum et mirabile) ipse erat in naturalibus
ι nostris supernaturaliter et in substantialibus nostris su-
» persubstantialiter, omnia humana quae ex nobis accepit,
» supra nos habens: quia caro eius maioris virtutis est et
ι dignitatis quam alterius et anima eius dignior omni anima
ι et actus eius et operationes fuerunt unificae (vivificae,
» deificae) ex virtute Deitatis. ι· Cur ita? quia nempe caro
et anima seu humanitas Christi, Dei Verbi personali pro-
prietate affecta subsistebat, ac operationes eius a persona
divina, velut a principio, proficiscebantur: unde verissime
dictum, Christum divino et excellenti modo humana nostra
gessisse et habuisse.

