98 PERI HERMENEIAS LIB. 11

gari (ut cum quaeritur, canis est animal? quia non potest
vere de omnibus responderi, est, propter caeleste sidus,
nec vere de omnibus responderi, non est, propter canem
latrabilem, nulla possit dari responsio una), attamen quan-
do id quod sub interrogatione cadit potest vere de omnibus
affirmari aut negari, tunc potest dari responsio una; ut
si quaeratur, canis est substantia? quia potest vere de
omnibus responderi, est, quia esse substantiam omni-
bus canibus convenit, unica responsio dari possit. Hanc
erroneam existimationem removet dicens: Nec si sit vera,
idest, et dato quod responsio data enunciationi multiplici
de omnibus verificetur, nihilominus non est una, quia
unum non significat, nec unius contradictionis est pars, sed
plures responsio illa habet contradictorias, ut de se patet.

8. Deinde cum dicit: Dictum est autem de his in To-
picis etc., probat antecedens dupliciter: primo, auctoritate
eorum quae dicta sunt in Topicis ; secundo, a signo. Et
circa hoc duo facit. Primo, ponit ipsum signum, dicens:
Quod similiter etc., cum auctoritate Tofficorum, manifestum
est, scilicet, antecedens assumptum, scilicet quod dialectica
interrogatio est petitio responsionis affirmativae vel ne-
gativae. Quoniam nec ipsum quid est, idest ex eo quod

nec ipsa quaestio quid est, est interrogatio dialectica:
verbi gratia; si quis quaerat, quid est animal? talis non
quaerit dialectice. Deinde subiungit probationem assum-
pti, scilicet quod ipsum quid est, non est quaestio dia-
lectica; et intendit quod quia interrogat-io dialectica optio-
nem respondenti offerre debet, utram velit contradictionis
partem, et ipsa quaestio quid est talem libertatem non
proponit (quia curn dicimus, quid est animal? responden-
tem ad definitionis assignationem coarctamus, quae non
solum ad unum determinata est, sed etiam omni parte
contradictionis caret, cum nec esse, nec non esse dicat);
ideo ipsa quaestio quid est, non est dialectica interro-
gatio. Unde dicit: Oportet enim ex data, idest ex propo-
sita interrogatione dialectica, hunc respondentem eligere
posse utram velit contradictionis partem, quam contra-
dictionis utramque partem interrogantem oportet determi-
nare, idest determinate proponere, hoc modo:¹ Utrum hoc
animal sit homo an non: ubi evidenter apparet optionem
respondenti offerri. Habes ergo pro signo cum quaestio
dialectica petat responsionem propositionis, vel alterius
contradictionis partem, elongationem quaestionis quid est
a quaestionibus dialecticis.

 

