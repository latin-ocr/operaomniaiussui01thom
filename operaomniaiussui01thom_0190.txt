CLXVIII

rationem adfuisse nullam, qua permotus germanum Aqui-
natis textum supprimeret Morelles: nihil enim verbis Tho-
mae inesse, quod Immaculatae Conceptioni conferat, iam
adnotavit Ioannes Nicolai.

CAPUT 1V.

Innoxia thesis ostenditur, quam Francischinus Curtius et Io. Antonius
Summontius audacissime notarunt, veluti damnatam in Concilio
Constantiensi. Refellitur nupera pro Summontio Apologia. Animad-

versio.

Ι. heseos cuiusdam ab Angelico Doctore in Commen-
tario in secundum librum Sententiarum propugnatae
veritatem integritatemque recentium Operum eius editio-
num, ut hoc loco vindicem latiore sermone nimia facit
nuperrimi scriptoris confidentia. ls est Scipio Christophori
neapolitanus in vita Io. Antonii Summontii. Regni Nea-
politani historicus iste narraverat facinus Comitis de Ca-
serta, qui cum in castris Manfredi Regis militaret situsque
difficillimi custodiam adsumpsisset, aditu non arcuit adve-
nientes Caroli Andegavensis copias suasitque Comiti lor-
dano Lanciae ut transitum permitteret. Proditorium facinus,
quod non pauci execrantur, purgare studet Summontius,
Thomae nostri (inepte sine dubio) adhibita doctrina, quam
mox anathemate ecclesiastico percussam ait. Vindicias Tho-
mae egerat Rhaphael Maria Filamondus Ordinis Praedica-
torum: vindicemque modo aggreditur Scipio Christophori,
inlatam Aquinatis doctrinae iniuriam propugnans, recen-
tesque Operum eius editiones veluti detruncatas traducens.
Res ab ovo pertractanda mihi est miti animo, gravi se-
rioque certamine instituto, argumentorum robore. Sum-
montii verba sunt tomo 11, libro 11 (secunda utor editione
anni 1675): ι San Tommaso d’Aquino, avendo forse ri-
» guardo a questo caso del Zio (Rinaldi Aquinatis, quem
» vocat, Comitis de Caserta), disse una cosa piu forte e
» mirabile (in II Sent. art. penult.) ch’ e opra'lecita e me-
» ritoria al vassallo in questo caso uccidere il Signore.
» Pero in contrario a questo tenne Agostino d’ Ancona nel
» Trattato della Potesta ecclesiastica nella q. 54, art. 3,
» vers. Omnia autem ista: e contro l' opinione di s. Tom-
» maso fu nel Concilio Constantiense determinato, come
» riferisce nel medesimo luogo Curzio (de Feudis in sexta
> parte). › Pro carne et sanguine strinxerit ergo calamum
Thomas Aquinas, locum si habeat Summontii coniectatio:
quod est viri sanctissimi integritatem castissimamque do-
ctrinam denigrare. Nolim ego diligentius perquirere, num
Comes ille de Caserta ad nobilissimam gentem Aquinatem
pertineret ac patruus esset Thomae Angelici seu frater
Landulphi patris. Hunc sanguinis nexum tuetur ille aucto-
ritate Matthaei Iovenatii‚ Ioannis Villanii et Cypriani Ma-
nentis, aliisque vetustis quibusdam chartis, quas attentiore
mente expendere non vacat. Contra sentientem laudat ipse
historicus Ammiratum, diligentissimum huiusmodi rerum
indagatorem cui addiderim ego Camillum Peregrinium, qui
in historia Principum Longobardorum in partem VI Ano-
nymi Salernitani, perillustre genus Thomae Aquinatis data
opera scrutatur, gentis eiusdem facit Comites Acerranos,
Comitumque de caserta nullam ingerit mentionem. At per-
tinuerit iste ad gentem Aquinatem: in gratiam eius quid-
piam scripsisse Thomam‚ consanguinitatis affectu ductum,
suspicio foret putidissima.

Locum, ubi indicata perquirenda sit doctrina Thomae,
denotat Summontius in II Sent. art. penult. Nempe textum
certissime adludit, qui habetur in II Sententiar. dist. xtrv,
quaest. 11, art. ιι (is est penultimus totius libri secundi)
ad 5. Verba sunt: Tullius (qui in libro de Officiis salvat
eos qui Iulium Caesarem interfecerunt, quamvis amicum
et familiarem, qui quasi tyrannus iura imperii usurpa-
verat) loquitur in casu illo, quando aliquis dominium
sibi per violentiam surripit, nolentibus subditis vel etiam
ad consensum coactis, et quando non est recursus ad su-
periorem, per quem iudicium de invasore possit fieri: tunc
enim qui ad liberationem patriae tyrannum occidit, lau-
datur et praemium accipit. Animadverte illa apud Sum-

DISSERTATIONES CRITICAE

montium verba italice, ch’e opra lecita e meritoria‚· et illa
apud Aquinatem latine, laudatur et praemium accipit:
quae certissimos de indicato textu Thomae nos efficiunt.
Haec vero Comitis Casertani facinori favere eiusque in
gratiam scripta fortasse fuisse putat Summontius. At facinus
illud ad annum 1266 spectat: suos vero Commentarios in
Sententiarum libros, adhuc iunior, elucubraverat Thomas
ab anno 1253 ad annum 1257. Quis deinde non videat
nonnisi ineptissime hanc Thomae doctrinam adhiberi posse
ad purgandum facinus Comitis de Caserta‚ qui Manfredo
Regi fidem obstrinxerat, in eius castris militabat simula-
batque fidem, loci custodiam pro suo munere adsumpsit,
advenientibus ‘Ducis Andegavensis copiis non obsistit, adi-
tum transitumque suadet sub specie boni consilii, idque
demum agit incestum uxori a Manfredo sororio illatum
ulturus? Circumstantias huiusmodi, nonnullas alii, alii simul
omnes, narrant scriptores probatissimi, Nicolaus de lam-
silla, Ricordanus Malespina, Ioannes villamus, Summontius
ipse, Odoricus Raynafflus, alii plures: quas vel in ipsius
tyranni, qui nullo plane titulo imperium invadit, occisione
execratur Thomas, ut infra dicendum. Casertani Comitis
facinus scrutari diligentius hoc loco non vacat: illudque
memorare mihi liceat, quale ipse etiam Summontius nar-
rat, ut vel ex historia, quam ipse adprobat et amplectitur,
depromi contra ipsum arma queant. .

Verum admonet historicus propugnatae a Thoma sen-
tentiae refragari Augustinum Triumphum anconitanum
Ordinis s. Augustini3 definitionemque contra illam haberi
in Concilio Constantiensi latam. Quis non admiretur so·
lertiam historici, qui doctrinam affert, a doctissimo Trium-
pho propulsatam et in Concilio Constantiensi percussam
anathemate, ut facinus Comitis de Caserta vitio purget?
Adversari Triumphum inquis doctrinae Aquinatis? Non ita.
Locum ab ipso Summontio indicatum expendamus (qu. mv
artic. 111). integrum profero. ε Dicendum, quod aliqui di·
» cunt personam a qua furtive aliquid accipitur, aut pu-
» blicam esse et de stipendiis communitatis vivere, vel pri-
» vatam. Et si est publica, dupliciter: quia vel habet do-
» minium tyrannicum (per iniustam invasionem absque
› ullo titulo) vel iusto titulo adquisitum. Utroque modo
⁷> dicunt quod licitum est furari a persona publica in casu
» necessitatis propriae vel alienae: quia non est contra le-
» gem naturae tyrannum spoliare, quem honestum est ne-
» care, ut dicit Tullius de Officiis. Similiter licitum est
» furari de bonis publicae personae, habentis dominium
²> iusto titulo adquisitum, quia bona eius stipendia sunt
» communitatis.. Omnia autem ista (Nota locum a Sum-
» montio indicatum) non videntur esse bene dicta. Quam-
» vis enirn hostem vel tyrannum spoliare licitum sit au—
» ctoritate superioris, non est tamen licitum propria vo—
» luntate, ut dicit Augustinus. Bona vero publicae perso-
» nae, habentis dominium iusto titulo adquisitum, licet sint
» stipendia communia; sunt tamen sibi appropriata pro
» communi administratione, quam exercet: unde ea ratione
a> non est licitum furari de bonis eius. › Haec disserit ille,
a me descripta ex editione Romana in quarto in domo
nobilis viri Francisci de Cinquinis apud s. Mariam de
populo curata anno Domini 1479, die 20 Decembris. Osci-
tabat dormiebatque sine dubio Summontius, cum locum
istum Triumphi sibi videbatur Aquinati adversum videre.
Agit ille de spoliatione bonorum; agit iste de occisione
eoque magis de furto. Occidi licite posse adeoque et spo-
liari bonis tyrannum, qui absque titulo alienum invadit
imperium, habito prius recursu (si fieri possit) ad supe-
riorem, caeterisque servatis candidi et moderati animi con-
ditionibus, Thomae doctrina est loco citato. Non repugnat,
convenit apprime doctrina Triumphi: Hostem, inquientis,
vel tyrannum (iure nullo alienum imperium invadentem),
spoliare licitum est auctoritate superioris, non est tamen
licitum propria voluntate et auctoritate. Soporem excute,
aperi oculos, locum utrumque compara, iac ut intelligas;
capiesque perfectissimam consonantiam. Id unum, si· quod
est, afferri discrimen potest, quod Ciceronis. auctoritatem
Triumphus insuper habet: exponit eam Aquinas rectoque
sensu donat. Quod si de tyranno sermo sit, qui cum iusto

