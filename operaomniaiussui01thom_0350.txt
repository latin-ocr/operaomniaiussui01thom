DISSERTATIONES CRITICAE

11. Vitio saltem Aquinati nostro tribui debet (postrema
est Bruckeri censurae pars), quod dum Aristotelem unice
sequi constituit, mancipii instar servire Stagiritae coactus
est, et veritatem quoque illi tyranno servire coegit: et
ne malum hoc solum esset, immodicus peripateticae phi-
losophiae amor virum hunc... seduxit, ut theologiae vulne-
ribus, quae praepostera philosophiae commixtio inflixerat,
nova adderet vulnera. Thomae consilium dissimulat ini-
quus censor, methodum ab eo servatam ignorat, neque
Thomae Opera salutasse videtur.

Imo prudentissimum eius consilium fuit, ut validum
remedium afferret, quo vulnera, quae Christianae Religioni
praepostera doctrinae aristotelicae interpretatione inflige-
bantur, curaret. Stagyritae auctoritate aevo illo convellere
dogmata fidei nitebantur vani homines: invectisque absur-
dis opinationibus theologicas disceptationes foedebant. Ne-
que comprimi eorum audacia ac impietas poterat latis in
plurimas theses censuris, neque ipsorum Aristotelis ope-
rum proscriptione. Aquinatis ergo consilium fuit ut peri-
patetica documenta, nova operum latina, versione meliore
curata, penitius expenderentur, vanisque hominibus Philo—
sophi auctoritas, cui plurimum fidebant, si fieri quidem
posset, eriperetur. Res cessitflauspicatissime. Factum nempe,
ut quae vitia in operibus Philosophi evitanda fuerant, lu-
cide cuique innotescerent: quaeve per sese innoxia ab ipso
traduntur documenta, ab iniquis interpretationibus discreta
forent: ipsaque demum philosophia, quae Religioni ac
fidei inimica credebatur, usibus et obsequiis fidei et Re-
ligionis, quanta quanta est, addiceretur. Haec vero ma—

cccxxvm

IN S. THOMAM AQUINATEM

xima ratio, quae Thomam impulit, ut suis theologicis
in Operibus aristotelicam philosophiam frequentius adhi-
beret.

111. Neque tamen sese instar mancipii eidem philoso-
phiae addixit. Si qua sunt apud Stoicos et Academicos,
caeterosque philosophos, de rebus divinis deque officiis
hominum consona rectae rationi documenta, adhibet ea,
et illustrat. Ipsa philosophiae peripateticae principia ita
solent ab Aquinate proponi, ut Stagyritae praeiudiciis de-
purari facili negotio queant ac philosophico systemati, quod
placuerit, accommodari: quod a me proprio experimento
frequentissime compertum, aliisque sine dubio diligentiori-
bus peritioribusque comperiendum.

Sed ontologica demum, quibus abundant Opera Tho-
mae, principia, documenta, ratiocinia, ex ipso rectae ratio-
nis penu desumuntur, quae peritis doctisque sectae cuius-
que philosophis communia sunt. Rem hanc viderunt, atque
passim animadvertendam proponunt God. Guillelmus Leib-
nizius et Christianus Wolfius. Divi Thomae laudes passim
occurrunt in huiusce viri philosophicis operibus: Divus
Tkomas, inquientis, pro eo quo pollebat, acumine probat:
Divus Thomas pro eo, quod ipsi erat, acumine recte mo—
nuittProbavit Leibnizius acumen clivi nomae: Divus ΤΙιο·
mas unum ab altero distinguit acumine singulari, quo
pollebat, in perlustrandis notionibus confusis. Innumeras
pene huiusmodi laudum formulas legere cuique licet. Haec
vero satis mihi, Aquinatem Magistrum, eiusque Opera, ac
doctrinam et eruditionem sin minus pro meritis eius, pro
mea certe virili vindicanti.

 

