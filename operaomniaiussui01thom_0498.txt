128

contrarii. Intendens per hoc declarare diversitatem quae
est inter affirmationem contrarii et negationem in hoc
quod verae affirmationi contrariantur, et non intendens
dicere quod utraque negatio est simpliciter contraria. Hoc
enim in dubitatione non est quaesitum, sed illud tan-
tum.- Et similiter dixit quod nihil interest si quis ponat
negationem universalem: nihil enirn interest quoad hoc,
quod affirmatio contrarii ostendatur non contraria affir-
mationi verae, quod inquirimus. Plurimum autem inte-
resset, si negationes ipsas inter se discutere vellemus
quae earum esset affirmationi contraria.- Sic ergo patet
quod subtilissime Aristoteles locutus de vera contrarie-
tate (mundationum, unam uni contrariam posuit in omni
materia et quantitate, dum simpliciter contrarias con-
tradictiones asseruit.

PERI HERMENEIAS LIB.11, CAP. XIV, LECT. XIV*

21. Deinde curn dicit: Manifestum est autem etc„ resu-
mit quoddam dictum ut probet illud, dicens: Manifestum
est autem ex dicendis quod non contingit veram verae con—
trariam esse, nec in opinione mentali, nec in contradictione,
idest, vocali enunciatione. Et causam subdit: quia con-
traria sunt quae circa idem opposita sunt; et consequen-
ter enunciationes et opiniones verae circa diversa con-
trariae esse non possunt. Circa idem autem contingit
simul omnes veras enunciationes et opiniones verificari,
sicut et significata vel repraesentata earum simul illi in-
sunt: aliter verae tunc non sunt. 'Et consequenter omnes
verae enunciationes et opiniones circa idem contrariae
non sunt, quia contraria non contingit eidem simul in-
esse. Nullum ergo verum sive sit circa idem, sive sit
circa aliud, est alteri vero contrarium.

Et sic finitur expositio huius libri Perihermenias. Anno Nativitatis Dominicae 1496, in Festo Divi Thomae
Aquinatis. Cui sit honor et gloria, eo quod dederit opus a se inceptum, tanto tempore incompletum‚ perfici.

 

