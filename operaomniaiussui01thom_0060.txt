XXXVIII

scepimus. Demonstrandum enim erat sua 5. Thomam exegisse commentaria non ad solas
versiones quae vulgo sua aetate serebantur, sed ad novas etiam ex graeco deductas,
easque tum inter se tum curn textu graeco, ad sanioris critices legeS, comparatasndde
quod quantum intime Aristotelis mentem penetraverit s. Thomas ex hac instituta compa-
ratione magis elucescit: ‹ In inventiva et indicativa, inquit TholomaeuS, omnem hominem
transcendit... Modernos doctores transcendit sive in philosophia, sive in theologia, sive
in quacunque materia, secundum communem omnium hominurn intelligentiam et opinio-
nem: et inde in schola hodie Parisiensi Communis Doctor appellatur propter suam cla-
ritatem doctrinae » (Ap. Echard Scriptor. Ord. Praed„ ad an. 1274. Tom. I, pag. 278,
col. 1 et 282, col. 2). Quoad versionem textui praefigendam non est electioni locus. Quae
enim fuerit versio, qua usus est s. Thomas, nobis non constat: codices nostri versio—
nem nullam habent praefixam commentariis. Hinc antiqua versio, quae generatim est
ipsa translatio Boethii aut integra aut parum immutata, quaeque habetur in edd. ve-
netis saec. XV et 1526, nec non in Piana, quoad libros Periher. et Poster. analytic„
erat retinenda. Eam tamen comparavimus cum praecitata versione Boethii et praecipue
cum littera s. Thomae, ut saltem sphalmata maioris momenti lector non offenderet.
Plura denique, quae tum lectionum varietates tum versiones respiciunt, in nostris an-
notationibus reperiuntur. - Nunc de iis, quae pertinent ad Commentaria 5. Thomae,
pauca sunt dicenda. Praeprimis ergo distribuo unamquamque s. Thomae lectionem in
distinctos numeros, eique praemitto synopsim, quae veluti uno intuitu exhibeat legenti
tum asserta in illa lectione, tum rationes quibus illa firmantur. Deinde notas nonnullas
apponendas duxi, quae ad quatuor classes reduci commode possunt. Aliae quidem re-
spiciunt varias codicum lectiones, de quibus satis hic supra dictum est. Aliae vero
sunt notae quibus s. Thomae textus declaratur, praecipue per alios textus ipsius s. Do-
ctoris‚ ut sic non ego s. Thomam, sed s. Thomas seipsum dilucidet. Deinde aliae notae
adduntur in quibus designantur nonnulla principia quae occurrunt in s. Thomae do-
ctrina, et quibus imbui debent lectores, adolescentes praesertim, si revera philosophari
volunt. Denique, data occasione, alias notas duxi apponendas in quibus nova philoso-.
phica systemata comparo cum antiquis. Mihi enim visum est utilitati consultum iri no-
vitiorum, si nova placita examinando, vel ea cum antiquis adamussim convenire osten-
derem, vel ad ea refellenda, quando falsa sunt, applicarem solida s.Thomae principia,
ut novitas ab ipsis auferatur, et error patescat. Horum quae hucusque attigi specimen
exhibeo in hoc primo Tomo, qui in lucem iam prodit.

Postremo dicendum quo ordine edenda existimamus s. Thomae opera. Triplex est
huiusmodi ordo; chronologicus, dignitatis, et scientificus. Primus adhiberi non potest,
quia non de omnibus operibus constat quo tempore praecise ea s, Thomas scripserit.
Ordinem dignitatis quibusdam visum est sequi oportere, et ideo a Commentariis in
S. Scripturam exordiendum: quae methodus ita plerisque arrisit, ut per ephemerides vul-
gatum etiam sit eam >a curatoribus editionis Leoninae fuisse omnino constitutam. Verum
praefatus ordo numquam mihi arrisit, nec doctis viris placere potest, quia a praescriptis
methodi scientificae absonus prorsus est. Adolescentes‚ qui ab humanioribus litteris ad
studium scientiarum promoventur, haud certe a Sacra Scriptura, licet digniori, aut a meta-
physica, quamvis altiori et fine totius humanae philosophiae, exordiuntur, sed a logica; et
pedetentim, quasi per gradus ad altiora ascendunt, ut perceptis et comprehensis iis quae
rationis lumine cognosci possunt, fidei magisterio altiora homine, quae nempe Deus
nobis in mysterio revelavit, addiscant. Hinc Aristoteles (I (Β) Metapltys„ cap. 111, n. 4), -
quem 5. Thomas laudat (Comm., lib. II Metaplzys„ lect. v), ante scientias modum sciendi
quaerendum esse praescribit, proindeque logicam, quae docet modum omnium scien-
tiarum, ante omnes scientias addiscendam esse. Sed praeterea totius sere philosophiae
consideratio ad Dei cognitionem ordinatur, hacque de causa theologia naturalis inter
philosophiae partes ultima remanet addiscenda, sicut ipsemet s. Doctor sapienter notat
inI Contra Gentes, Cap. IV. Denique, sicut fides rationem subaudit, quamvis ratione
dignior sit, ita et theologia sacra, quae procedit ex principiis a Deo supernaturali via

