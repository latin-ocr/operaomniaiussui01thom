CAP. xi, LECT. v

candum partes sui definitivas, ut distinctae sunt. Sed si
impositum esset aut imponeretur, esset unum nomen
pluribus impositum ex quibus non fit unum. Et quia
idem iudicium est de tali nomine, et illis pluribus; ideo
similiter illae plures partes definitivae possunt dupliciter
accipi. Uno modo, per modum actualis et possibilis, et
sic unum faciunt3 et sic formaliter loquendo vocantur
plura, ex quibus fit unum, et pronunciandae sunt con-
tinuata oratione, et faciunt enunciationem unam dicendo,
animal rationale mortale currit. Est enim ista una sicut
et ista, homo currit. Alio modo, accipiuntur praedictae
definitionis partes ut distinctae sunt inter se actualita-
tes, et sic non faciunt unum: ex duobus enim actibus
ut sic, non fit unum, ut dicitur VII Metaphysicae; et
sic faciunt enunciationes plures et pronunciandae sunt
vel cum pausa, vel coniunctione interposita, dicendo,
homo est animal et mansuetum et bipes ; sive , homo est
animal, mansuetum, bipes, rethorico more. Quaelibet enim
istarum est enunciatio multiplex. Et similiter ista, Socra-
tes est homo, si homo est impositum ad illa, ut distin-
ctae actualitates sunt, significandum. Secundus autem

⁴ modus, quo unum nornen impositum est pluribus ex qui-

’μα-ιιι, n. 9.

. Album.

'Num- 8.

„ arr-«- -‹-·- «ψ- νννν-ηψ-»ιπννκ-ρ-ηυ-ἿΜ-ι-ψῗυ-πν -

bus non fit unum, subiungitur, cum dicit: Ex albo au-
tem et homine et ambulante etc., idest, alio modo hoc fit,
quando unum nomen imponitur pluribus, ex quibus non
potest fieri unum, qualia sunt: homo, album, et am-
bulans. Cum enim ex his nullo modo possit fieri aliqua
una natura, sicut poterat fieri ex partibus definitivis, clare
liquet quod nomen aliquod si eis imponeretur, esset no-
men non unu'm significans, ut in Primo dictum fuit* de
hoc nomine, tunica, imposita homini et equo.

4. Habemus ergo enunciati0nis pluris seu multiplicis
duos modos, quorum, quia uterque fit dupliciter, effi-
ciuntur quatuor modi. Primus est, quando subiicitur vel
praedicatur unum nomen impositum pluribus, ex quibus
fit unum, non in quantum sunt unum; secundus est,
quando ipsa plura ex quibus fit unum, in quantum sunt
distinctae actualitates, subiiciuntur vel praedicantur; ter-
tius est, quando ibi est unum nomen impositum pluribus
ex quibus non fit unum; quartus est, quando ista plura ex
quibus non fit unum, subiiciuntur vel praedicantur. Et
notato quod curn enunciatio secundum membra divisionis
illius, qua divisa est, in unam et plures, quadrupliciter
variari possit, scilicet cum unum de uno praedicatur, vel
unum de pluribus, vel plura de uno, vel plura de pluri—
bus; postremum sub silentio praeterivit, quia vel eius
pluralitas de se clara est, vel quia, ut inquit Albertus,
non intendebat nisi de enunciatione, quae aliquo modo
una est, tractare. Demum concludit totam sententiam ‚
dicens: Quare nec si aliquis affirmet unum de his pluribus,
erit affirmatio una secundum rem: sed vocaliter quidem erit
una, significative autem non una, sed multae fient affirma-
tiones. Nec si e converso de uno ista plura affirmabuntur‚ fiet
affirmatio una. Ista namque, homo est albus, ambulans et
musicus, importat tres affirmationes, scilicet, homo est al-
bus et est ambulans et est musicus, ut patet ex illius con-
tradictione. Triplex enim negatio illi opponitur corre-
spondens triplici affirmationi positae.

5. Deinde curn dicit: Si ergo dialectica etc„ probat a
posteriori supradictas enunciationes esse plures. Circa
quod duo facit: primo, ponit rationem ipsam ad hoc pro-
bandum per modum consequentiae; deinde probat ante-
cedens dictae consequentiae3 ibi: Dictum est autem de
his* etc. Quoad primum talem rationem inducit. Si in-
terrogatio dialectica est petitio responsionis, quae sit pro-
positio vel altera pars contradictionis, nulli enunciationum
supradictarum interrogative formatae erit responsio una;
ergo nec ipsa interrogatio est una, sed plures. Cuius ra-

Opp. D. Tnonar: T. 1.

97

tionis primo ponit antecedens: Si ergo etc. Ad huius intel-
ligendos terminos nota quod idem sonant enunciatio, in-
terrogatio et responsio· Cum enim dicitur, caelum est
animatum, in quantum enunciat praedicatum de subiecto,
enunciatio vocatur; in quantum autern quaerendo propo-
nitur, interrogatio; ut vero quaesito redditur, responsio ap-
pellatur. Idem ergo erit probare non esse responsionem
unam, et 1nterrogationem non esse unam, et enunciatio-
nem non esse unam. Adverte secundo interrogationem
esse duplicem. Quaedam enim est utram partem contra-
dictionis eligendam proponens; et haec vocatur dialectica,
quia dialecticus habet viam ex probabilibus ad utramque
contradictionis partem probandam. Altera vero determi-
natam ad unum responsionem exoptat; et haec est inter-
rogatio demonstrativa, eo quod demonstrator in unum
determinate tendit. Considera ulterius quod interrogationi
dialecticae dupliciter responderi potest. Uno modo, con-
sentiendo interrogationi, sive affirmative sive negative;
ut si quis petat, caelum est animatum? et respondeatur,
est ,· vel, Deus non movetur? et respondeatur, non: talis
responsio vocatur propositio. Alio modo, potest respon-
deri interimendo; ut si quis petat, caelum est animatum,
et respondeatur, non ; vel Deus non movetur? et respon-
deatur, movetur: talis responsio vocatur contradictionis
altera pars, eo quod affirmationi negatio redditur et ne-
gationi affirmatio. Interrogatio ergo dialectica est petitio
annuentis responsionis, quae est propositio, vel contradi-
centis, quae est altera pars contradictionis secundum supra-
dictam Boethii expositionem.

6. Deinde subdit probationem consequentiae, cum ait:
Propositio vero unius contradictionis est etc. Ubi notandum
est quod si responsio dialectica posset esse plures, non
sequeretur quod responsio enunciati0nis multiplicis non
posset esse dialectica; sed si responsio dialectica non
potest esse nisi una enunciatio, tunc recte sequitur quod
responsio enunciati0nis pluris, non est responsio diale-
ctica, quae una est. Notandum etiam quod si enunciatio
aliqua plurium contradictionum pars est, una non esse
comprobatur: una enirn uni tantum contradicit. Si autem
unius solum contradictionis pars est, una est eadem ra-
tione, quia scilicet unius affirmationis unica est negatio,
et e converso. Probat ergo Aristoteles consequentiam ex
eo quod propositio, idest responsio dialectica unius con-
tradictionis est, idest una enunciatio est affirmativa vel
negativa. Ex hoc enim, ut iam dictum est, sequitur quod
nullius enunciati0nis multiplicis sit responsio dialectica,
et consequenter nec una responsio sit. Nec praetereas
quod cum propositionem, vel alteram partem contradi-
ctionis, responsionemque praeposuerit dialecticae inter-
rogationis, de sola propositione subiunxit, quod est una;
quod ideo fecit, quia illius alterius vocabulum ipsum
unitatem praeferebat. Cum enim alteram contradictionis
partem audis, unam affirmationem vel negationem statim
intelligis.

Adiunxit autern antecedenti ly crgo, vel insinuans hoc
esse aliunde sumptum, ut postmodum in speciali expli-
cabit, vel, permutato situ, notam consequentiae huius in—
ter antecedens et consequens locandam, antecedenti prae-
posuit; sicut si diceretur, si ergo Socrates currit, movetur ,·
pro eo quod dici deberet, si Socrates currit, ergo movetur.

Sequitur deinde consequens: Non erit una responsio
ad hoc; et infert principalem conclusionem subdens, Quod
neque una erit interrogatio etc. Si enim responsio non
potest esse una, nec interrogatio ipsa una erit.

7'. Quod autem addidit: Nec si sit vera, eiusmodi est.
Posset aliquis credere, quod licet interrogationi pluri non
possit dari responsio una, quando id de quo quaestio
fit non potest de omnibus illis pluribus affirmari vel ne-

13*

Boethius .

