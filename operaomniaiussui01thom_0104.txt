LXXX 11

dicitur reportasse Postillam super tres Nocturnos Fsalterii,
ipso legente, quae incipit: In omni opere suo dedit confes-
sionem. Ait iste: Circa finem vitae scripsit super tres No-
cturnos Psalterii. Fr. Reginaldus dicitur reportasse, ipso le-
gente, Postillam, quae incipit: In omni opere suo ded1t con-
fessionem. Sed hanc expositionem Operibus ab ipso Thoma
scriptis et elucubratis accensent Guillelmus de Tocco et
Ludovicus Valleoletanus: Scripsit, inquit ille, super magnam
partem Psalterii. Item: Incepit scribere, ait iste, super
Psalterium et scripsit super tres primos Nocturnos, et
praeventus (praevento) morte remansit incompletum. Incipit:

In omni opere suo.
An discordiam componat codex ms. Triveti, quem le-

gebat Echardus? Haec in eo primum habentur: Iterum
Lectura super tres Nocturnos. Et infra: Super tertium No-
cturnum Psalterii: inter opera scilicet a fratre Reginaldo
reportata. Hinc vero ad id genus pertinere videtur Lectura
super tertium dumtaxat Nocturnum. At enim eadem sine
dubio fulget ubique ac passim interpretandi ratio, eadem
methodus, vis eadem, dictio eadem. Tres autem intelhge
Nocturnos, primos quinquaginta et unum Psalmos, qui
matutinas feriae tertiae horas claudunt. Silent quidem Pto-
lomaeus Lucensis, Petrus Rogerius et Ioannes de Columna:
quod eorum silentium disertissimo testimonio suo satis ele-
vant ac elidunt caeteri quos laudavimus optimae fidei testes.

Tertium locum obtinet Expositio in Cantica Cantico-
rum, de qua paulo operosius accuratiusque agendum mihi
est. Divinum hocce Canticum commentario suo expositum
illustratumque a divo Thoma dubitare antiq’ui testes non
sinunt. Silent Ptolomaeus de Luca, Guillelmus de Tocco,
Nicolaus Trivetus; at opus recenset Logotheta, qui enu-
meratis commentariis in libros novi et veteris Testamenti,
continuo addit: Super Cantica. Bernardus Guidonis: Scri—
psit et super Cantica Canticorum. Petrus Rogerius: Item
super Cantica. loannes de Columna, seu Interpolator aetate
suppar: Super Cantica Canticorum. Idem perhibent Lau-
rentius Pignon et Ludovicus Valleoletanus testimonium.
Denique s. Antoninus: Scripsit et super Cantica Cantico-
rum, multum tamen breviter et ad litteram.

An extremo laborans morbo in monasterio Fossaenovae;
an cum viribus et sanitate valeret, litterisque tradendis scri-
bendisque libris operam daret, sacrum Epithalamium expo-
suerit Thomas? Verba sunt Guillelmi de Tocco in Vita
cap. x, num. 58: Rogatus ab aliquibus monachis, qui ca-
pere poterant, ut aliquod memoriale suae scientiae eis in
fine relinqueret, breviter eis exposuit Cantica Canticorum.
Hinc sibi colligere posse, ac definire non pauci nostrates
videntur editi ab Aquinate morituro Commentarii in Cantica
tempus. Immo et nonnullis additamentis factum exornant
illi; quae refert omnia Sixtus Senensis libro IV Bibliothe-
cae sanctae: « Cum in monasterio... Fossaenovae... decum-
ιο beret, rogatus a monachis, qui lectulo eius assidebant,
» ut Canticum Salomonis ad imitationem sensus ac spiritus
x divi Bernardi, sed longe brevius explicaret, recusavit, in-
» quiens: Date mihi spiritum Bernardi, et ego vobis exposi-
» tionem spirantem Bernardi spiritum exhibebo. Verum cum
³> illi enixius adhuc efflagitarent, ut saltem de proprio sensu
10 brevem aliquam Canticorum explanationem depromeret,
» accersitis ad se nonnullis monachis, qui ex ore eius verba
2> describentes exciperent, exorsus est secundam in Cantica
τι enarrationem (incipientem, Salomon inspiratus) stylo et
w eruditione a priori (quae incipit, Sonet vox tua) in eum-
» dem librum expositione diversam, veluti tempus illud
» et preces monachorum et aegritudinis postulabat occasio:
» scribens non quod ars, sed quod sincera pietas et animus
ι» iam iam ad futuram immortalitatem properans, eructavit.
» In hac igitur explanatione, cum usque ad sextum libri
ιν caput exponendo pervenisset; eaque verba eiusdem capi-
» tis, quae illi novissima fuerunt, vehementi spiritus ardore
¹> et summa vocis alacritate, erectis in caelum oculis pro-
» ferret: Veni, dilecte mi, egrediamur in hortum: repente
1> sanctissima eius anima de mortali corpore egressa, in
³> hortum sempiternae felicitatis ad Dilectum suum omnibus
» vitae diebus expetitum et postremis vitae vocibus evocatum
2 feliciter abiit... Reliquum vero expositionis usque in finem

DISSERTATIONES CRITICAE

³> libri studiosus quidam adiecit.» Eadem ac Sixtus, in
Vita s. Thomae anno 1737 gallice Parisiis edita narrat An-
tonius Touron; sed integrum Canticum, integro opere quod
desinit: Nostra conversatio in caelis est etc., ab Aquinate
monachis annuente explanatum contra Sixtum refert. In ora
paginae tomus primus martii Bollandiani pag. 677 allegatur,
nempe Guillelmi de Tocco locus iam supra descriptus: ubi
tamen nullum ex additamentis legas quae a Sixto et a Tou-
ronio proferuntur. Tradit ille, nimia licet debilitate corporis
pressum Thomam, benevolis hospitibus postulantibus, bre-
viter exposuisse Cantica Canticorum: tum animadverten-
dum proponit, optime factum ut praedicti Doctoris transi-
turi de corporis ergastulo studium suae sapientiae in Dilecti
et Dilectae Canticum terminaret amoris: ac demum pergit
num. 59 ea narrare quae adscitis historiae ornamentis adver-
sari videntur. Ait nempe: Deinde cum coepisset praedictus
Doctor nimia debilitate deficere et sui exitum de hac vita
praescire, cum magna devotione petiit exhiberi sibi chri-
stianae peregrinationis Viatieum, sacrosanctum Christi Cor-
poris Sacramentum... Quo Sacramento suscepto..., petivit
consequenter die altera sacrae Unctionis oleum, exeuntium
Sacramentum... Post paullulum autem suum spiritum Do-
mino reddidit. Nulla in his verbis expositi sacri Cantici
mentio, nulla inceptae expositionis abruptio ad illum ver-
siculum: Veni, Dilecte mi ,² imo nullus inter haec postrema
morituri Thomae pia officia patere divino Cantico, veluti
ab illo tunc explanato, videtur locus. Hinc etiam superiora
Guillelmi dc Tocco verba sic intelligenda censet Echardus,
ut nonnisi versiculos quosdam libri Canticorum monachis
petentibus, quoad permittebat aliquando morbus, quibusdam
collationibus exposuerit s. Doctor: quas ex eius or«,² exceptas
monachi illi sibi privatim scripserint, sed non edidermt: Quae
omnia, inquit ille, sapientiorum censurae libens permitto.

11. At expositum a divo Thoma Salomonis Canticum,
sive propria manu commentarium scripserit ipse, sive di-
ctaverit excipiendum ab aliis, idque ab eodem vel sano vel
morituro factum fuerit, dubitandi ratio nulla debet esse.
Duae sub eius nomine circumferuntur ac typis vulgatae sunt
expositiones. Incipit altera: Sonet vox tua, quae absque loco
editionis prodiit anno 1545, 8, apud Petrum Gualterum,
et Lugduni anno 1562, 8, curante Amadeo Scoto, et Parisiis
anno 1634, 8, apud Guillelmum Pete, et iterum Parisiis
anno 1656, s. typis loannis lost atque studio Petri Pelicani.
Eamdem ex codice mss. Venetae ss. loannis et Pauli bi-
bliothecae erutam, procurante demum Innocentio Pencino
eiusdem conventus alumno, prelo commisit Venetus typo-
graphus Bartholomaeus Tramontinus anno 1670, f., in calce
Novae veteris Legis mystico-sacrae Galaxiae. Codicem me-
morat in suis bibliothecis venetis mss. Philippus Tomasinus;
qui tamen periit post editionem: ipsumque testatur Pencinuz
inscriptum fuisse: Aurea divi Thomae Aquinatis Expositio
in Cantica Canticorum. De ipsa vero editione, praeceden-
tibus longe praestante, sic ait ille in Praefatione: Vidit (ex-
positio isthaec) alias lucem, quod exercitatis reor innote-
scere, at sorte nusquam correctior et purior.

Alterius initium expositionis est: Salomon inspiratus.
Hanc sub nomine sancti Thomae, ex ms. codice Fabria-
nensis coenobii depromptam, primus in lucem protulit Lau—
datus Amadeus Scotus Lugduni anno 1562, 8, apud heredes
lacobi luntae. Una ista in Romana Operum s. Doctoris
editione sub Pio V anno 1570, f. iterum prodiit: ac simul
utraque demum in citata Pelicani editione anno 16⁵6, f.
praestatur. Sed iam antea sub Cassiodori nomine seomim
anno 1538, 8, prodierat Friburgi: eidemque novissimus ope-
rum Cassiodori editor Garetius monachus s. Mauri con-
sulendum censuit, ne sorte periret, ut inquit, deficiente
editione Germanica, quae rara est et unica. At pridem
Coloniae typis edita fuerat anno 1533 sub nomine Hay-
monis Halberstatensis: eamque demum in mss. codicibus
tributam Remigio Autissiodorensi testatur Casimirus Oudi-
nuS, ut infra latius dicendum. Quid? quod sub nomine
Brunonis Astensis Episcopi Signini eamdem prorsus ex-
positionem tomo 1 operum eius anno 1651, f. excuden-
dam Venetiis Maurus Marchesius, ex codice Casinensis bi-
bliothecae descriptam, curavit.

