IN S. THOMAM AQUINATEM cv

stantibus, curatae sunt, tum seorsum, tum coniunctim curn
reliquis Angelici Doctoris elucubrationibus, ambigebat nemo,
neque ulla certe ambigendi ratio est; donec medio circiter
aerae nostrae christianae saeculo decimo septimo, primus
et solus Petrus de Alva et Astor'ga Ordinis Minorum et
rem dubiam facere, et confidenter inficiari ausus est. Ten-
tamina eius prima habentur in Sole veritatis etc. et in Nodo
indissolubili etc.; coram denique palamque pugna indicitur
in duplici libello hispanice vulgato , quorum alteri titulus
est: Iudicio de Salomon etc. sub nomine fr. Martini Perez
de Guevara Lovanii 1663 in 12, inscribiturque alter: Re-
spuesta sin respuesta etc. Caesaraugustae eodem anno 1663
in 12.

Epistolas, quas recensuimus, Urbano IV Summo Pon-
tifici et Hannibaldo S. R. E. Presbytero Cardinali inscriptaS,
veluti spurias confictasque non reiicit ille; immo pro ge-
nuino habet eas Thomae Aquinatis foetu. Hinc earum au-
ctoritate pressus, fateri cogitur continuam quamdam in
evangelia Expositionem ab eodem Doctore, mandante Pon-
tifice, concinnatam esse3 ab ea tamen longe diversam,
quae hactenus typis prodiit, quamve praestant frequentiores
codices mssL ine-bibliothecis adservati. Adserit porro ge-
tannianfiomae Expositionem a se visam in Belgio servari,
in monasterio Canonicorum regularium Corsendoncano ad
Antuerpiam, quae prelum nondum passa est; illamque
vero, quae typis edita legitur, falso Thomae veluti auctoris
nomine inscriptam, cum sit legitimum Pontii Carbonelli
Ordinis Minorum opus: et huic demum, utpote accuratiori,
praefixas Dominicanorum sodalium fraude nuncupatorias
epistolas, quas pro alia sua continua Expositione Thomas
dederat. Pergit ille, ac ait: Carbonellum ab anno 1224
grande incepisse Opus catenae sanctorum Patrum in uni-
versa Biblia: partem illam, quae commentarios in quatuor
Evangelia complectitur, anno 1240 inchoatam et anno 1252
completam, Ioanni Patriarchae Gradensi (Juan Patriarca
Gradense) nuncupatam fuisse, antequam Operi suo elucu-
brando manum Thomas admoveret: ac laboriosissimum
denique opus, octo voluminibus comprehensum, in Tole-
tano fratrum Minorum coenobio s. Ioannis de los Reyes
etiamnum servati: 'atque septimo volumine ipsissimam con-
tineri catenam in quatuor Evangelia sub nomine s.Th0-
mae typis editam. .

Commeatum hocce, quod omnium fabulosissimum sese
prodit ipsum, egregie confutarunt nostrae gentis scriptores,
Vincentius Baronius, Francischs Ianssens Elinga, Iacobus
Echardus, itemque exteri duo, quos novi, Nicolaus Anto-
nius in Bibliotheca Hispanica veteri et Casimirus Oudinus‚
qui lansium passim exscribit. Rem et ego pro virili aggre-
dior. Nova profero argumenta, quae fabulam excogitatam
reiiciunt; veterumque (ut ita dicam) argumentorum vim
aut luculentius expono, aut magis acuo. Age vero. Genui-
nas fatentur omnes, fatetur ipse Petrus de Alva epistolas
illas, quae Thomae Aquinatis nomen praeferunt, et conti-
nuam in quatuor Evangelia Expositionem offerunt Urbano
quarto Pontifici et Hannibaldo Presbytero Cardinali. Atqui
adamussim praestita inveniuntur omnia in Opere, quod in
editis exemplis et manuscriptis, codicibus sub Thomae no-
mine prostat, quae in eisdem epistolis proposuit sibi ser-
vanda idem Thomas: unde non alterius, nisi Thomae Opus
illud est. Ita namque sententiis Parrum scriptorumque ec-
clesiasticorum simul contextis, continuam se adornasse Ex-
positionem narrat Aquinas, ut singulorum nomina expres-
serit; loca etiam indicaverit, ex quibus eruta· sunt assumpta
testimonia; et hanc diligentiam praetermiserit, cum ipsi
decerperentur libri, aut expositiones adducerentur supra loca
quae exponebantur. At in Opere, quo de agimus, nomina
legis Patrum scriptorumque: sententiarum quoque promun-
tur loci, v. g. Augustinus de Quaest. novi et veteris Te·
stamenfi, Abbas Isidorus ad Archipresbyterum, Cyrillus
in Epistola ad Ioannem Antiochenam, Leo ad Constanti-
nopolitanos; sed Hieronymus demum, Rabanus, Remigius,
aliique frequentius indicato loco nullo allegantur, quorum
nempe sententiae ex ipsorum commentario in eumdem te-
xtum, quem Thomas exponebat, depromptae sunt. Ad Ioan-
nem Chrysostomum quod attinet, peculiaris est Thomae

Opp. D. Tuonaa T. 1.

animadversio: ea scilicet testimonia, quae de Commentario
ipsius super Matthaeum sumuntur, oportuisse inscribi in
titulo super Mamaeum, ut per hoc ab aliis quae sumuntur
de eius Homiliario distinguerentur. Quae sane distinctio,
variusque locorum index passim in Opere occurrit, con-
stantissimeque observatur hoc modo: Clzrysostomus, vel
Chrysostomus in Homilia, ac deinde Chrysostomus super
Matthaeum. Thomas admonet plerumque aliqua de medio
sententiarum rescissa, verborumque ordinem commutatum,
ac interdum verbis dimissis redditum sensum: et haec op-
pido omnia proprio experimento nosse cuique licet in Ex-
positione typis edita, posuitque sub oculos Ioannes Nico-
laius, qui in editionibus abs se curatis integra testimonia
improbo labore restituere nisus est. Verum denique my-
sticis interpretationibus et errorum confutatione (quae duo
se praestiturum pollicetur Aquinas) toturn scatet typis ex-
cusum OpuS, quod versamus: ac praeter latinos adhibentur
etiam graeci Patres, quorum expositiones Latio se curante
redditas ipse Thomas testatur: latinaeque translationes,
homiliarum maxime Chrysostomi, minus accuratae viden-
tur, sed potius eodem admonente vitiosae. Tam bene per-
fecteque regulis omnibus, quas mente conceptas, sibique
propositas declarat Aquinas in epistolis nuncupatoriis, typis
edita continua Expositio super quatuor Evangelistas con-
gruit, ut alterutrum eligi omnino debeat, aut eamdem Ex-
positionem genuinum esse divi Thomae foetum, aut spurias
confictasquae praedictas epistolas. Partem alteram nec audet
adserere Petrus de Alva, neque potest: priorem ergo partem
amplectatur, adscriptumque Pontio Carbonello Opus vero
parenti restituat Thomae Aquinati.

Opus quidem in Evangelia quatuor, sanctorum Patrum
scriptorumque ecclesiasticorum sententiis contextum, ab
Aquinate mandatis Urbani IV obsequente elucubratum fuisse,
luculentissime testantur veteres omnes, qui saeculo tertio-
decimo et quartodecimo accuratissimos indices Operum
ipsius Thomae texuerunt. Atqui egregiam hanc lucubratio-
nem intra huiusce temporis spatium, quod ad inventam
typographiam usque excurrit, non periisse, immo frequen-
tiores eiusdem codices manuscriptos in bibliothecis publicis
privatisque adservatos, ex eodem colligitur scriptorum te-
stimonio, qui Opus recensent et pretium eius celebrant ac
methodum patefaciunt in eo texendo servatam, nuspiam
iacturam indicantes, verum quod legebant oculis manibus-
que contrectabant bona fide exponentes. Meminit quidem
Ptolomaeus Lucensis in Historia eccl. libro XXIII, capite xv
cuiusdam primi libri, quem Thomas Romae anno circi-
ter 1261 scripsit super Sententias; simulque addit, quem
ego vidi Lucae, sed inde subtractum nusquam ulterius
vidi. Commentarios in Isaiam recensent laudatus Ptolo-
maeus, Bernardus Guidonis et s. Antoninus; at eosdem raro
inveniri in bibliothecis lectores admonent. Memorat Ioan-
nes de Columna Postillas in Epistolam ad Romanos et in
Epistulam ad Corinthios; et ad alias quod attinet, adno-
tare non praetermittit: Et licet, inquiens, raro reperiantur,
tamen a fide dignis audivi quod ipse scripsit super omnes
Epistulas Pauli. Nihil simile de Opere, quo de agimus,
quodve praedicti diligentissimi nomenclatores mirandum
vocant, incomparabile, miro artificio contextum, ab eisdem
animadversum, quod eius dolendam iacturam indicet, aut
codicum paucitatem. Collige vero iarn duo: tum fabellam
esse, quam profert Petrus de Alva, de uno codice Corsen—
doncano genuinam Thomae Expositionem servante: tum
plurimos huiusmodi codices exstitisse, ac etiamnum extare,
ex quibus editiones Operis sub nomine Thomae, tamquam

' veri auctoris, prodierunt.

Codices manuscriptos, qui post apotheosim sancti Do-
ctoris exarati fuerint, veluti dubiae aut nullius fidei reii-
ciendos pronunciat censor. Verum enimvero tum isti, cum
antiquiores, qui bonis avibus non pauci supersunt, abso-
lutissime conveniunt omnes, eamdemque sub nomine Tho-
mae praestant continuam Expositionem iam typis editam.
Codices manuscriptos triginta numerat doctissimus Echar-
dus, quorum alios ipse oculis lustravit, legit alios in indi-
cibus bibliothecarum Italiae, Galliarum et Belgii: ac longe
plures quidni. servent tot aliae in Europa publicae priva-

14

