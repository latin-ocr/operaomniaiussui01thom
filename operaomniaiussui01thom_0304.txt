CCLXXXII

sententia est, unum intellectum melioris esse virtutis posse
prae alio in intelligendo ac inter homines meliorem sortiri
aliquos animam et maioris virtutis. Damnatus articulus
inficiatur, hanc nobilitatis diversitatem depromi posse a
parte corporum: immo vero docet AquinaS, quanto corpus
est melius dispositum, tanto meliorem sortiri animam. In
eodem articulo impossibile enunciatur praefatum nobilitatis
discrimen, quin simul animarum, quae nobiles et ignobiles
essent, diversae constituantur species: praeter nobilitatem
ex diversitate speciei ortam in Angelis, maiorem statuit
Doctor Angelicus minoremque animorum rationalium per-
fectionem ex principio individuationis desumptam, ex cor-
pore scilicet melius disposito: quod ille confirmat disser-
tissimis verbis ad 3: Dicendum, inquiens, quod differentia
formae, quae non provenit nisi ex diversa dispositione
materiae, non facit diversitatem secundum speciem, sed
solum secundum numerum; unde quae inde profluit eiusdem
formae perfectio non est specifica, sed conditio individualis.
Bene et optime cohaerent omnia in vulgato philosophiae
sistemate, in quo rationalis animus aut mens ita corpori
organico praesidet, ut eiusdem forma etiarn substantialis,
et actus, et intima entelechia habeatur.

2. Adhuc alia patet origo ex qua diversa, auctore Tho-
ma, exoriri virtus et perfectio potest in intelligendo. Verba
eius sunt: Alio modo contingit hoc ex parte inferiorum
virtutum, quibus intellectus indiget (in hoc statu unionis)
ad sui operationem. Illi enim, in quibus virtus imaginativa,
et cogitativa, et memorativa est melius disposita, sunt me-
lius dispositi ad intelligendum. Huius originis mentio nulla
in articulo cxxrv ubi intellectus nobiliores aliis, quod attinet
ad rationales animos hominum, universim pernegantur:
eademque profertur una in articulo chxxvn, ubi potentiam
sensitivam scite adnotat auctor censurae vocari intellectum
passivum. Originem utramque pro suo ingenii acumine
coniungit sanctus Thomas ac utramque sapientissime illustrat.

111. Sed Averroisticam denique labem, qua idem arti-
culus inficitur, adiecta censoris vel collectoris verba de-
nunciant: error, inquientis, quia hoc ponit unum intelle-
ctum in omnibus. Anima intellectiva reiecta, hominem com-
pingebat Averroes ex corpore et anima sensitiva, eademque
mortali, tribus facultatibus praedita, scilicet cogitatrice seu
phantasia, aestimatrice et memoria: quas in homine, ob
maiorem prae anima brutorum perfectionem, vocabat ra-
tionem particularem et intellectum passivum. Addebat in-
tellectum agentem (inter separatas intelligentias infimam),
immortalem, aeternum, hominibus adsistentem, non multi—
plicem pro singulis eorum, sed unum in omnibus, proque
diversa potentiae sensitivae conditione diversimode partici-
patum. Consule Iacobum Bruckerum in Historia critica
philosophiae torno 111. Impia et absurda doctrina haec ma-

xime invaluerat inter sciolos ac vanos Academicos, quorum'

articuli censura Parisiensi notati aut ipsam involvunt et
latenter significant, aut efferunt apertissime. Huiusmodi
sunt cxv11:Scientia magistri et discipuli est una numero:
ratio autem quod intellectus sit unus.... cxxi: Intellectus,
qui est ultima hominis perfectio, est penitus abstractus. cxxv:
Intellectus speculativas simpliciter est aeternus et incor-
ruptibilis: respectu vero huius hominis corrumpitur, cor-
ruptis phantasmatibus in eo; per quae scilicet, veluti per in-
strumenta, agere aut intelligere dicebatur intellectus agens.
Commento putidissimo adversa sunt ex diametro sancti
Thomae dogmata: tot rationales individuali differentia ani-
mos distingui, quot homines numeramus: iuxta numerum
rationalium animorum ipsum etiam multiplicari intellectum,
tum agentem, tum possibilem, ut aevo illo distinguebant,
et loquebantur: praeter specificam animorum et intellectum
nobilitatem, quae singulis communis est, gradus alios mo·
dosque perfectionis distingui oportere in intelligendo: quo-
rum alii originem habent a phantasmatibus et alii ex ipso
promanant individuationis principi0. Hinc solida ratio pa-
tet, qua permoti viri doctissimi contendunt, non illud Ste-
phano Tempier Episcopo parisiensi consilium inesse po·
tuisse, quod ipsi tribuunt aemuli sancti Thomae. ut quas
theses docuit Aquinas vulgavitque in scholis, tametsi da-
mnatis articulis fortasse consonae verbis tenus viderentur,

DISSERTATIONES CRITICAE

sua notare censura voluerit. Successoris etiam Stephani de
Bourretto prudentia maxime elucet, qui censuram decesso-
ris eo adhibito temperamento abrogandam abolendamque
declaravit, quatenus videlicet tangebat aut potius tangere
adserebatur sanam doctrinam sancti Thomae. Impudens
fuerat vanorum hominum facinus, qui Averroisticos alios-
que errores facilius ut propinarent, sub innoxiae doctrinae,
quam Aquinas et magistri apprime catholici tradiderunt,
cortice tectos palliatosque vulgabant.

CAPUT III.

Roberti da Kildwardbi et loannis Pekami, Archiepiscoporum Cantua-
quglifittg} censura in thesim de una in homine forma substantiali.

Ι. hilosophicae, curn eisque connexae quaedam occur-

runt, a divo Thoma propugnatae theses, quas cen-
soria virgula, dubio procul omni, iuxta ipsius Thomae
sensum notarunt Archiepiscopi duo cantuarienses in An-
glia, Robertus de Kildwardbi Ordinis Praedicatorum et lo-
annes Pekamus ex Ordine Minorum adsumptus.1n ea, quam
tulit Kildwardbius, censura legitur capite m, num. 12 apud
Carolum Duplessis d'Argentre saepe laudatum: Item quod
vegetativa, sensitiva et intellectiva sunt una somna sim-
plex vel* simpliciter: nimirum in homine. Thesis est in
decreto Pekami confixa anno 1286, num. 8: Quod in ho-
mine est tantum una forma, scilicet anima rationalis: et
nulla alia forma substantialis. Hanc germanam esse do-
ctrinam sancti Thomae, quam Parisiis coram palamque in
scholis tradidit, scriptamque suis passim in Operibus reli-
quit, dubium nullum est. An eadem ergo pro damnato er-
rore haberi debeat?

Nolim ego prolixam‘de philosophica thesi, quaestionem
instituere, veterum ac recentium philosophorum hac de re
placita enarrare, ac diligentius inquirere in illos unionis
mentis cum corpore modos, qui multiplices excogitati sunt.
In ea versatur Aquinas verissima sententia, quae rationalem
animum seu mentem inficiabatur vel motorem esse prae-
sidentem corpori veluti machinae motae, ut aiebat Plato,
vel separatam intelligentiam corpori adsistentem excipien—
temque phantasmata, ut Averroes inquiebat. Consule ca-
put Lvn et sequentia libri secundi Contra gentiles. Adse-
rebat vero rationalem eamdem animam, facultate intelligendi
praeditam, esse veram corporis formam, unam cum cor-
pore efficientem substantiam: quod ea exponebat ratione,
quae coeteris eius aevi magistris communis erat. Dissidium
fervebat, num una foret in homine huiusmodi forma sub-
stantialis, ex qua omnes proficiscerentur energiae, vita, sen·
sus, intellectio; an totidem multiplicari substantiales for-
mas oporteret, quot illae sunt praefatae energiae? Partem
priorem amplexus est Aquinas, ab eaque discessit num-
quam: solidumque causae, quam tutabatur, praesidium in
eo positum erat, quod ultro eius aetatis doctores admit-
tebant, mentem esse veram corporis formam ac totius com-
positi partem.

'Ac sane invidiam, quam praedictae opinioni inferre co-
nabantur nonnulli, amolitur omnem prudentissimum iudi-
cium, quod illa etiam aetate doctissimi viri de praedictae
censurae et levitate et excessu tulerunt. Plura iam dedimus
hac de re in Dissertatione XXV. Kildwardbium Archiepisco·
pum Cantuariensem gravissimis datis litteris insequutus est
Guillelmus de Morbeka Archiepiscopus Corinthi: praecipi-
temque latam ab ipso in theses aut innoxias et probabi-
les aut etiam verissimas censuram contendit. Testatur Guil-
lelmus Ochamus in Dialogis p. 1,1ib. 11, cap. xxu: Plures
alios ipsam (Kildwardbii) damnationem putasse temera-
riam: pluresque Parisienses doctores et scholares asser-
tiones damnatas a dicto Archiepiscopo publice tenuisse.

Godefridus de Fontibus, clarissimum in Parisiensi Uni-
versitate lumen, latissimam instituit Quodl. lll, art. v tracta-
tionem de thesi illa, quae in decreto alterius Archiepiscopi
cantuariensis Ioannis Pekami damnata legitur. Damnatio-
nis causas perquirit ac patefacit, quae videntur esse con-

