IN S. THOMAM AQUINATEM

nantia sacra dona complectitur. Hymnus iste dicebatur
Laudis canticum, quo sacri ministri et fideles supremum
datorem bonorum omnium canendo laudabant: verum etiam
gratias agebant pro sacris donis ad nos dimanantibus, unde
et Sacro-principalis gratiarum actio vocabatur. Ab aliqui-
bus item Symbolum religionis dictum fuit; ubi dignum
est animadversione, Symbolum dici non fidei, sed reli-
gionis: nec enim simplex erat fidei professi03 sed christia-
nae religionis mysteria, Deo laudes effundendo, eique gra-
tias pro collatis donis agendo, commemorabant fideles.
Diciturque demum catholica hymnologia, propterea quod
universus Ecclesiae coetus hymnum illurn decantabat.

Nihil est ergo, quod formulam illam, quam Symbolum
fidei vocamus, indicet. Mirum foret, tot nominibus insigni-
tam illam fuisse, quae Patres alii ecclesiasticique scriptores
numquam usurparunt, neque ipse Areopagiticorum auctor
alio in loco, ubi de Symbolo fidei Apostolorum agit. Porro
Symbolum sive Apostolorum, sive Nicaenum, sive Con—
stantinopolitanum a graecis Patribus dictum legimus πίστιν,
et ἔκδοσιν, et ὅρος, et πίστεως, et κανόνα, et ἅγιον μα’.-
Θημα, et γράμμα, et γραφὴνε nullibi hymnum, aut hym—
nologiam, aut canticum laudis, aut gratiarum actionem.
lpse auctor Areopagiticorum capite 11 de ecclesiast. Hie-
*melfia num. 2, §- 6 de Symbolo fidei loquens, quod ini-
tiandi baptismo edebant ac profitebantur, vocat illud θεο-
παροιδότους ἰερολογίας, sacra a Deo tradita eloquia. Quod
argumento demum est, nihil esse in eo loco Areopagitico,
quod Symbolum fidei indicet, quodve spectet ad ritum in
officio liturgico invectum a Petro Fullone.

CAPUT XIII.

Symbolum simplex Nicaenum fecit 'sacrae liturgiae partem Petrus Fullo.
Symbolum Constantinopolitanum Orthodoxi adhibuerunt: isque ritus
iu Occidente serius multo receptus. Ritus huiusmodi non exponit
nec indicat auctor Areopagiticorum. Hinc vitam egit ille ante eius·
dem novi ritus tempora.

1. Nondum satis. Invectum a Fullone ritum penitius in-

trospicere praestat, ut liquido demum pateat, nihil
esse in Areopagiticis dictis, quod mentem ac ingenium
Petri Fullonis ac Severianorum redoleat. Illum verissime
declarat christianus Lupus in Dissertatione de Symbolo Apo-
stolico et Nicaeno capite vr: Tertio discimus, inquiens, quod
Nicaenum Symbolum solemniter cantari ad omnem litur-
giam, primus in Antioche-na Ecclesia ac Dioecesi iusserit
foedus Eutychianista Petrus Fullo. Quarto, quod eumdem
ritum in Constantinopolitanum Ecclesiam ac Dioecesim in-
vexerit eiusdem Patriarcha Timotheus. Iam tene, ritum
illum a Fullone in Ecclesiam Antiochenam, a Timotheo in
constantinopolitanam, Eutychianistis hominibus invectum,
in sola Symboli decantatione positum non esse, sed in usu
Symboli Nicaeni‚ reiecto Constantinopolitano.

Cur ita? Animadverte formulam fidei, quam in Con-
cilio Nicaeno adversus Arium trecenti decem et octo Patres
condiderunt, quibusdam postea auctam fuisse additamentis,
vel maioris explicationis gratia, vel novae ut haereses claris
verbis confoderentur. Nicaenum quidem Symbolum his
verbis desinit: Qui propter nostram salutem incarnatus
est, et inter homines versatus: qui passus est, et resurrexit
tertia die: ascendit ad Patrem, et iterum venturus est cum
gloria, ut vivos iudicet ac mortuos: credimus etiam in
Spiritum sanctum. Ita vero se habent Symboli Constanti-
nopolitani additamenta: Qui propter nos homines, et no-
stram salutem descendit de caelis: et incarnatus est de
Spiritu sancto ex Maria Virgine, et homo factus est: cru-
cifixus etiam pro nobis sub Pontio Pilato, passus et se-
pultus est etc.

Utrumque Symbolum in Synodo Calchedonensi, quod
habitum fuit adversus Eutychem et asseclas, publica ortho-
doxorum adclamatione ac Patrum decreto confirmatum;
utrumque Actione 11 recitatum: ac primo his adclamatum
Nicaeno verbis: Haec catholicorum fides, huic omnes cre-
dimus, in hac baptizati sumus, in hac baptizamus; tum
pariter Constantinopolitano: Haec omnium fides, haec or-

CLI

thodoxorum fides, sic omnes credimus. In definitione de-
mum fidei, quae habetur Actione V, ita pro utroque decretum
latum legitur: Communi iudicio dogmata expellentes erro-
ris, et inerrabilem Patrum renovavimus fidem, Symbolum
trecentorum decem et octo omnibus praedicantes: et eos,
qui hanc veluti tesseram pietatis acceperunt, ut proprios
Patres etiam adscribimus ,· eos nimirum, qui postea in ma-
gna Constantinopoli congregati sunt centum quinquaginta,
et eamdem fidem ipsi quoque confirmaverunt. Decernimus
igitur... praefulgere quidem rectae et immaculatae fidei
expositionem sanctorum et beatissimorum 318 Patrum, qui
in Nicaea temporibus piae memoriae Constantini Impera·
toris congregati sunt: servari autem et ea, quae apud Con-
stantinopolim a sanctissimis 150 Patribus decreta sunt, ad
expellendas quidem haereses quae eo tempore germinave-
rant, et ad confirmationem eiusdem catholicae et apostolicae
nostrae fidei. Hinc vero factum, ut Orientales orthodoxae
Ecclesiae, singularibus fidei formulis praetermissis, quibus
utebantur pro libertate, quae tunc obtinebat, paullatim Sym-
bolum Constantinopolitanum adhibere coeperint in bapti-
smatis collatione, illudque constantissime retinuerint ho-
dieque retineant; idemque Symbolum nihilominus in ec—
clesiasticis monumentis appellatum fuerit Nicaenum, cum
revera sit ipsum Nicaenum aliquibus additamentis auctum.
At haec additamenta, quae in Symbolo Constantinopo-
litano habentur, pertinacissime reiiciebat Eutyches: adhae-
rebatque soli ac simplici Nicaeno, quo divinae sacramentum
Incarnationis non ita perspicue, ut in Constantinopolitano,
explanatum fuerat. Apertissime rem produnt acta Synodi
Oecumenicae Calchedonensis. Actione 1 libellus refertur
confessionis EutychetiS, in quo Symbolum Nicaenum con-
tinebatur cum his verbis ad Incarnationis mysterium atti-
nentibus: Qui propter nos homines et propter nostram
salutem descendit, et incarnatus est, et homo factus est, ·
passus, et resurrexit tertia die etc. Tum sic addit Euty-
ches: Sic ab initio, inquiens, a progenitoribus meis acci-
piens, credidi, et credo... Et in hac fide baptizatus, signatus
sum, et usque hodie vixi... Eum, qui praeter istam addi-
derit aliquid, aut minuerit aut docuerit, damnationi-
bus... subiacere. Pravam haeretici hominis mentem statim
patefecit Diogenes Episcopus Cyzici. Haec ille reposuit:
Dolose, inquiens, praeposuit (Eutyches) Synodum sancto-
rum Patrum, quae in Nicaea facta est. Accepit namque
additamenta a sanctis Patribus (Nicaenis ad Symbolum
Apostolorum facta) propter perversum intellectum Apolli—
naris, et Valentini, et Macedonii‚ et qui eis similes sunt
(quibus Eutiches animo adhaerescebat). Et additum est in
Srmbolo sanctorum Patrum (nempe Constantinopolitano):
Qui descendit, et incarnatus est de Spiritu sancto ex Maria
Virgine. Hoc namque praetermisit Eutyches, sicut Apol-
linarista. Nam etiam Apollinaris suscipit sanctam Syno-
dum, quae in Nicaea sacta est, secundum propriam per-
versitatem intelligens verba. Effugit, de Spiritu sancto et
Maria Virgine, ut ne omnino unionem carnis confiteretur.
Etenim sancti Patres, qui in Nicaea convenerunt, quod
Incarnatus est, dixerunt. Sancti autem Patres, qui post
ipsos fuerunt (Constantinopoli congregati in Synodo) ex—
planaverunt dicentes: De Spiritu sancto, etex Maria Vir-
gine. Haec Cyziceni Episcopi verba insuper habentes Epi-
scopi quidam Aegyptii, qui Eutychetis ac Dioscori Alexan-
drini Antistius, Eutycheti patrocinium impendentiS, partibus
adhaerebant, adiectiones Nicaeno Symbolo factas reiicere
perrexerunt: Nemo, inquientes, suscipit adiectionem, nemo
diminutionem: quae in Nicaea constituta sunt, teneant.
Ac rursum: Adiectionem nullus suscipit: teneant, quae
Patrum sunt: teneant, quae in Nicaea constituta sunt.
Satis iam patet solemne Eutychianis fuisse, ut Con-
stantinopolitanum Symbolum sugillarent ac reiicerent, so-
lumque Nicaenum profiterentur. Hoc idem consilium Μο-
nophysitis Petro Fulloni Episcopo Antiocheno, et Timotheo
Episcopo Constantinopolitano insederat: eodemque pravo
inducti consilio partem liturgiae divinae fecerunt Symbo-
lum, non Constantinopolitanum, quod reiiciebant; sed Ni-
caenum, quo abutebantur. Refert ergo Theodorus Lector
libro 11 Petrum Cnaphaeum (cum rursus Episcopatum re-

