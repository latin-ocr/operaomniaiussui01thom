IN S. THOMAM AQUINATEM

attamen supra rationem. Diserte ait ille capite 111 aliqua in-
telligibilium divinorum dari, quae humanae, creataeque cu-
iusque rationis penitus excedunt ingenium: et capite vn
veritati fidei, tametsi humanae et creatae rationis capaci-
tatem excedenti, non esse tamen contrarias sive primas
sive inde illatas veritates rationi naturali pervias·

Id veritatum genus pertinet ad Deum, cuiusmodi est in
se. Atqui notitiam Dei, cuiusmodi est in se, viribus nativis
obtinere non valet mens creata. Nativum eius lumen sub-
ministrant ea, quae facta sunt: creata scilicet ipsa mens
quae per intimam conscientiam se novit ac sensilia quae-
que hausta per sensus. Haec vero, utpote effecta a Deo pro-
ducta, ducunt in eiusdem cognitionem, tamquam primae
causae: at eadem, utpote causae virtutem non adaequantia,
ducere non possunt in eiusdem, cuiusmodi est in se, no-
titiam adaequatam. Haec omnia Thomas locis iam memo-
ratis: quibus efficitur intelligibilia divina dari verissima su-
pra naturam.

Eorumdem intelligibilium veluti duae distinguuntur clas-
ses. Sunt alia, quae necessarium nexum non habent cum
natura 3, sed ea tamen cum naturali rerum ordine Deo pla-
cuit pro suae sapientiae consilio pro suaeque voluntatis
nutu colligare„ Praesto exempla suppetunt in unione hy-
postatieff, in' originalis peccati propagatione, in redemptione
mundi per Iesum Christum, hominum adoptione in filios
Dei, haereditate aeterna, quae est visio clara in patria. Sunt
alia vem, quae nexum habent cum natura seu cum effe-
ctis, quae naturalia appellamus: qui tamen nexus rationi
naturali non apparet. V. g. inter conditas creaturas tresque
sanctissimae Trinitatis Personas nexus est necessarius, qualis
eausam inter et effectum intercedit; cum tres divinae Per-
sonae creationis opus et aliud quodlibet ad extra simul pe-
ragant. Nexus attamen rationi naturali non apparet: quippe
quae ab effectis quidem virtutem ac omnipotentiam colligit
supremi Conditor-is: tribus tamen virtutem hanc et omnipo-
tentiam, unam eamdemque, absque divisione ac diversitate,
inesse divinis Personis nec utique novit, neque nosse valet.

CLXXXIX

Cur ergo ratio naturalis, quae veritates huiusmodi, se
consulta, perspectas habere nequit, easdem negaverit aut in
Deo dari, aut revelari a Deo posse, aut revelatas non esse,
utpote commentitias? Ac primo rerum ipsarum sensibilium
plurimas nos proprietates ignoramus (verba sunt sancti
Thomae ibidem capite 111) earumque proprietatum, quas
sensu apprehendimus, rationem perfecte in pluribus inve-
nire non possumus. Hanc mentis creatae circa res ipsas
naturales imbecillitatem amplissimo tractatu patefaciunt alii.
Hunc desectum in rebus cognoscendis Aquinas noster paucis
indicat: quem, inquit, quotidie experimur. An ergo vivi-
diores tutioresque vires habeat ratio nostra ad ea, quae
Dei sunt perscrutanda?

Imo multo amplius illius excellentissimae substantiae,
quae omnia transcendit, intelligibilia investigare humana
ratio non sufficit. Cur ergo revelata mysteria ad excellen-
tissimam substantiam, quae omnia transcendit, pertinentia,
eo quod ea satis non capiS, neque rationes eorum com-
pertas habes, veluti commentitia reieceris? Imo divinae sub-
stantiae supra naturam creatam omnem excessus id neces-
sario exposcit, ut vires in natura non suppetant, quae ipsam
cuiusmodi est in se adsequantur aut ea, quae de ipsa cu-
iusmodi estin se enunciari possunt, attingere valeant. Mirum
denique et absurdum foret, si divina substantia ita creatae
mentis nativo lumini innotesceret, ut nihil de se suisque
profundis posset hominibus et Angelis patefacere Deus gra-
tuito revelationis beneficio, quod ipsis non penitus com-
pertum perspectumque esset.

Habet ratio naturalis, inquis, argumenta contra fidei my-
steria. Habet scilicet rationes apparentes (reponit Aquinas)
vel sophisticas, ad quas solvendas locus relinquitur: quod
ipse Thomas egregie et uberrime praestitit in hoc adversum
Gentes Opere, in aliis passim. Haec sunt vero quae scripsit
ille in eo, quod versamus, gravissimo Religionis negotio.
Haec eadem, non plura, praestant, dilatant, amplificant suis
in apologiis illustres doctique viri, qui egregias revelationis
divinae revelataeque Religionis vindicias egerunt.

 

