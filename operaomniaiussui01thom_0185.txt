CLXIII

DISSERTATIO X.

De Commentario sancti Thomae in quatuor Sententiarum libros eiusque editionum
integritate: deque alio Commentario incepto, qui periit, ab eo qui editus est longe

diverso.

CAPUT l.

De.fammenta‘i·io-sancti Thomae in quatuor Sententiarum libros vete-
’ ” rum testimonium ac iudicium. Studiorum ratio in Academia Pari-
aienai. Itemque gradus, ac mos invectus ut Petri Lombardi Senten-

tiae explanarentur.

     

1· , μ nter Opera theologica, quae sanctus Tho-
,taff τ Μ mas bene multa elucubravit, primum te-
„ ’ἐι k-v‘. ,snent locum, temporis ordine servato,

’ libros. De hoc opere eiusdemque auctore
¹· 97.iudicium accipe, quod proferunt veteres.
Ptolomaeus Lucensis lib. XXII Histor. ec-
cles„ capite 111 sic habet: Post hoc (post traditas nempe
Coloniae, ubi multo tempore fuit, sacras litteras) vadit Pa-
risios Thomas. Annorum 25 erat cum primum venit Pari-
sios, ubi infra trigesimum annum Sententias legit, et con-
ventum in theologia sive licentiam recepit. Infra autem
magisterium quatuor libros fecit super Sententias, videlicet
primum, secundum, tertium et quartum. involutum, imple-
xumque, et obscurum locum, quod attinet ad ipsius Aqui-
natis aetatem eiusque temporis vices in Academia Parisiensi,
inferius declaramus.

Guillelmi de Tocco in Vita, capite 111, num. ι5, apud
Bollandi Continuatores, haec verba sunt, hoc elogium: Scri-
psit, inquientis, in bacellaria et in principio sui magiste-
rii, super quatuor libros Sententiarum: opus stylo diser-
tum, intellectu prqfundum, apertum intelligentia et novis
articulis dilatatum: ad quarum determinationum ratio-
nem... humanas scientias, quasi ancillas ad arcem divinae
sapientiae, in obsequium adduxit. Vocem illam, Bacellaria,
intellige academicum eorum gradum, qui, cum theologiae
candidati essent, ad theologicum cursum, Sententiarum ex-
planatione, percurrendum admittebantur: de quo infra la-
tiore calamo.

Accedunt probatissimi testes alii. Nicolaus Trivetus:
Super libros Sententiarum quatuor, inquiens, scriptum
fecit. loannes de Columna: Scripsit super quatuor libros
Sententiarum: cui (Operi) non invenitur adhuc simile,
cum plures alii post eum scripserint. Bartholomaeus Lo-
gotheta: Quatuor libros super Sententias. Bernardus Gui-
donis: Scripsit etiam super quatuor libros Sententiarum
scripta quatuor: primum videlicet, et secundum, et tertium
et quartum: opus siquidem stylo disertum, intellectu pro-
fundum, intelligentia clarum et novis articulis dilatatum.

Hocce Commentariorum opus, quos in Gymnasio no-
stro Parisiensi dictavit e suggestu proprioque stylo in scri-
pta redegit Aquinas, quam magno florentissima in ina Aca-
demia habitum fuerit in pretio, satis testantur elogia, quae
testes adhibiti proferunt, Guillelmus de Tocco, loannes de
Columna, Bernardus Gnidonis. Bibliographi‚ quern primo
loco memoravimus, haec insuper verba sunt loco citato:
Factus autem bacellareus, cum coepisset legendo effun-

dere, quae taciturnitate deliberaverat occultare ‚· Deus tan-
tam ei infudit scientiam et in labiis eius tanta divinitus
est effusa doctrina, ut omnes etiam magistros videretur
excedere, et claritate doctrinae scholares plus caeteris ad
amorem scientiae provocare. Erat enim novos in sua le-
ctione movens articulos, novum modum et clarum deter-
minandi inveniens et novas reducens in determinationibus
rationes. Laudem omnem verba denique superant Alexan-
dri IV Summi Pondficis, quae in litteris, anno 1256, die 3
martii, ad Universitatis Parisiensis Cancellarium datis ha-
bentur: Delectabile est nobis auditu percipere, quod dilecto
filio fratri nomae de Aquino Ordinis Praedicatorum‚
viro utique nobilitate generis et morum honestate conspi-
cuo ac thesaurum litteralis scientiae per Dei gratiam
assecuto etc. Quae sine dubio magnam nominis famam
litterarumque peritiam luculentissime significant, qua prae-
cedentibus annis legerat ille in Parisiensi Gymnasio Ma-
gistri Sententias, easque explanaverat.

11. Hanc praestitam Parisiis ab Aquinate operam pro
dignitate ut illustremus, vigentem studiorum rationem in
nobilissima Academia, florentes etiam scholas nostras, can-
didatorum sacrae theologiae varios gradus, orta dissidia, ea-
demque composita, paullo fusiore enarrare liceat sermone.
Ptolomaei Lucensis verba superius allata iam repeto: Post
hoc, inquit ille (postquam scilicet multo tempore Coloniae
fuit Aquinas) vadit Parisios. Annorum 25 erat cum pri-
mum venit Parisios, ubi infra trigesimum annum Senten-
tias legit. Accuratioribus chronographiae calculis non con-
sentiunt anni illi aetatis Thomae, quos quinque et viginti
numerat Ptolomaeus. Carcere namque eductus, quo ipsum
fere·biennio tenuere inclusum irati fratres eius, post Pari-
sinum iter, Coloniam missus est, sub disciplina Alberti
Magni erudiendus: quod accidisse cadente an. 1244 docet
Echardus, vel etiarn incepto anno insequente 1245 haud
levi coniectura nos confecimus in nostra adversus Benedi-
ctinum monachatum eius Dissertatione. Eodem anno 1245
circa mensem octobrem, quo fieri scholarum instauratio
consueverat, Parisios venit, theologicam doctrinam acceptu-
rus ab eodem Alberto, qui ad legendum Sententias in Pa-
risiensi Gymnasio nostro designatus fuerat. Completo post
triennium cursu, ut moris erat, Coloniam anno 1248 ambo
remigravere: novum ibi studium generale recturus Albertus,
qui lauream doctoralem parisiensem receperat3 in eoque
philosophiam, sacram Scripturam et Sententias sub ipso
magistro Alberto explanaturus Thomas. Hisce muneribus
qui fungebantur, appellari Magistri studentum solebant, ac
Lectores, sive Biblici, sive Cursores, sive theologiae Secun-
darii. Haec vero diutina est illa mora, quam Coloniae tra-
xisse Thomam adnotat Ptolomaeus, praedicta scilicet ex-
plentem munera ad annum usque 1252.

Magnam ipse cum sibi de litterarum peritia famam
comparasset, ad gradus percurrendos in Academia Pari-
siensi illum designavit, magistro Alberto incentore, Ioannes
Theutonicus Generalis totius Ordinis Magister. Rem narrat
Guillelmus de Tocco: Post haec autem cum frater Thomas

