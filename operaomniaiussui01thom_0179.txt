DJSTHOMMMAQmNffHsst

ΠΙ. Neque reponat doctissimus 'Lequienus lias nostras
interpretationes esse, quae haereticas loquutiones obscuriore
quodam modo propositas ad catholicum sensum detor-
quent. Sunt imo simplices sententiarum grandiore stylo
scriptarum explicationes, quae catholicum sensum, non lon-
ge petitum, sed pervium ac planum patefaciunt. Hisce di-
ctis abutebantur quidem Monophysitae, haereticorum more
proprios errores ut poterant tegentes: at eadem Areopagi-
tica dicta nec haeresim efferunt, nec haeresim involucro
verborum tectam complectuntur, ut illius aevi Patres osten-
debant. Opus foret, Areopagiticorum auctor probaretur hae-
reticus argumentis aliunde petitis, ut quae demum gran-
diore quodam stylo ac insueto protulit, prava mente ac
pravo sensu dicta dicerentur. At haec argumenta praesto
non fuerunt Lequieno.

Caeteroqui vero ex hac intima et mirabili naturae hu-
manae in Christo coniunctione curn natura divina in una
sanctissimae Trinitatis persona colligebant veteres Patres,
absque ulla erroris suspicione, factam illam esse divinam
et deificatam, et in alterurn quodammodo statum transla-
tam, ac recto demum et catholico sensu a divinitate ab-
sorptam. Id vero, ac praeterea nihil, verborum suorum
magnificentia, et grandi sublimique dicendi genere, docet
auctor Areopagiticorum. Patrum testimonia Dionysius Peta-
vius libro 1v de incarnatione, capite rx, et libro X, capite 1
non pauca profert, quae naturam humanam in Christo Dei-
ficatam enunciant: quae perperam et iniuria ad invidiam
conflandam traducerentur. Orthodoxum, cuique pervium,
exprimit sensum loco posterius citato num. 8, ubi varias
naturae humanae proprietates distinguit; docetque quibus
illa, salva integritate, spoliari possit, quibusve non. Aliae
sunt specificae, ut ratiocinari posse, intelligere, loqui, libere
agere, individuis omnibus humanis communes, et ad essen-
tiam pertinentes vel profluentes ex essentia. Aliae adventi-
tiae et accidentes, sine quibus constare natura potest; vel
individuis omnibus convenientes, cuiusmodi sunt aegrotare
posse vel sanum esse posse, morti et corruptioni obnoxium
esse, concupiscentia, et in peccatum propensio, quibus ho-
minum nemo caret citra singulare Dei beneficium: vel cer·
tis dumtaxat individuis, non omnibus competentes, ut ae-
grimdo, bona valetudo, vitium corporis aut animi, quae
non insunt omnibus. lam vero cum proprias naturae hu-
manae affectiones protulere Patres in divinitate Iesu Christi
absorptus ac velut extinctas, de priore genere proprietatum
locuti minime sunt. Ac sane quod attinet ad auctorem Areo-
pagiticorum, quis dixerit hanc ab eo admissam absorptio-
nem extinctionemque, cum passim doceat, naturam huma-
nam a Verbo adsumptam vere, integre, perfecte, totaliter,
omnimode, salvis humanae naturae veritatibus, ac inviolato
manente proprietatum statu.- quae tam frequenter incul-
cata verba sensum omnem reiiciunt et apollinaristicum et
eutychianum.

Alterius generis proprietatum quasdam statim exclusas
funditus penitusque in Christo docuere Patres; quasdam,
dum in terris ipse viveret, procurandae salutis humanae
gratia retinuisse. Priores eae sunt, quae contagione culpae
aliqua sunt afflatae; cuiusmodi est peccandi potestas, in-
testinus concupiscentiae morbus, id genus alia. At quae sunt
alterius speciei, et procul ab vitio peccatoque sunt, tametsi
vilissima ac indignissima tanta maiestate fuerint, aliquanto
in se tempore suscepit3 ut est moriendi conditio, tristitia,
fames, lassitudo, sitis ac reliqua id genus humanae infir-
mitatis argumenta. Quae tamen, mortali vitae statu perfun-
ctus, deposuit omnia, et in praestantiorem ac divinum ab·
sorberi abolerique voluit, nempe post resurrectionem. Egre-
gium praesto est Areopagiticum testimonium, quo haec
doctrina orthodoxa mirifice confirmatur. Capite 111 de ec-
clesiastica Hierarchia num. 3,§ ιι, sic habet auctor: Dei
principalis bonitatis infinita benignitas ..... nostrorum
omnium vere, ὲν ἀληθεῖ, facta particeps absque peccato,
ἀναμαρτήτως, humilitatique nostrae unita, salvo proprie-
tatum suarum statu prorsus inconfuso et inviolato, cuius
etiam nobis, utpote congeneiS, consortium dedit. Peccato,
et iis quae peccati contagione aliqua afflata sunt exceptis,
particeps factus est Dei Filius omnium nostrorum. Animad-

CLVII

verte, omnia nostra a Dei Filio adsumpta, animam, cor-
pus, humanitatem ex iis coalescentem, praeditamque suis
facultatibus et operationibus. Animadverte rursuS, haec ea-
dem verba, Nostrorum omnium vere facta particeps, sen-
sum edere nonnisi orthodoxum, Eutychiano dogmati ex
diametro adversum, illumque cuique pervium. Quis vero
dixerit eadem ab auctore ita usurpari potuisse, ut signifi-
carent humanitatem sibi Deum iunxisse, facultatibus suis
ac operationibus mulctatam, ac veluti instrumentum ina-
nime, per quod suas exereret divinas operationes, quae no-
stras humanas imitarentur et supplerent? Eutychianum
hocce commentum impingi auctori, qui superiora protulit
scripsitque verba, per iniuriam quidem potest, iure ac me-
rito (me sane iudice) minime potest.

CAPUT XVH.

Postrema eiusdem Epistolae ad Caium, veluti speciali nota digna, Le-
quienus opponit verba: quae tamen non unam, sed novam Deiviri-
lem in Christo operationem enunciant. Haec vero non mixtas dum· ·
taxat ex utriusque naturae confluxu operationes complectitur; verum
ad alia quoque protenditur operationum genera.

1. Postrema eiusdem quartae ad Caium Epistolae verba,
quae animadvertenda proponit Lequienus, haec sunt:
Caeterum divina, non qua Deus· patrabat: neque humana,
quatenus homo gerebat: sed quatenus erat Deus et homo, ηο-
vam quamdam, nobiscum conversando, Deivirilem, θεανδρι-
κήν, operationem exhibebat. Ad quae sic ille (n.15).· ‹ Pergit
» ementitus auctor, statimque subdit quae magis adhuc unam
» Deitatis humanitatisque naturam compositam adstruunt,
» propter mixtae unius ac Deivirilis operationis vocem,
› quam ipse omnium primus invexit. › Miratio subit ad-
seri a Lequieno, mixtam unam ac Deivirilem operationem
ab illo auctore invectam, qui non unam, sed novam quam-
dam appellat Deivirilem operationem. Animadvertit ibidem
ipse doctissimus auctor: Cyrum Alexandrinum anathema-
tismo vn, et Sergium Constantinopolitanum in epistola ad
eumdem Cyrum, ambo Monothelitarum haereseos patronos
praecipuos, ut virus suum de una Christi voluntate et ope-
ratione melius infunderent, Dionysii ipsius verba labefactare
non dubitasse: quasique vero non eis sufficeret, auctorem
istum novam quamdam Deivirilem operationem protulisse,
vocem illam in unam Deivirilem operationem mutasse.
Cur ergo et ipse textum eumdem labefactat, ac unam
enunciat, non novam operationem Deivirilem?
Addit ille: ιι Quod quidem postremum Epistolae mem-
» brum, licet sequioris aevi Patrum complures post Scytho-
> politanum loannem, aliique subinde theologi... ad sanum
» sensum variis interpretamentis transferre conati sunt, ita ut
» iam Domino Iesu Deivirilis operatio quaedam absque
› fidei detrimento attribuatur: nihilominus obvia totius pe-
» riodi, maxime ubi cum iis quae praecesserunt compara-
» tur, significantia, nihil praeter naturae unius compositae,
» in qua tamen potior sit, humanamque involvat divinitas,
ιν assertionem repraesentat. » At quae praecesserunt omnia
in Epistolae contextu, non unius Christi naturae assertio-
nem repraesentant: neque verbulum adest quod naturam
Christi ita compositam significet, ut potior tamen sit di-
vina, et haec involvat humanam, et haec humana se habeat
instar instrumenti inanimis, per quod divinitas operetur;
nec aliae ab natura humana operationes profluant nisi di-
vinae, quae imitentur ac suppleant humanas. Hinc vero
postremum Epistolae membrum, sive comparetur cum prae-
cedentibus sive obvia eius significantia¹ expendatur, nihil
certe minus repraesentat, quam Monophysitica commenta.
11. Ad ipsam novam Theandricam seu Deivirilem ope-
rationem accedo. Voces istas tam parum aptas ad arces-
sendum unitati naturae, et operationis patrocinium existi-
mavere Cyrus Alexandrinus et Sergius Constantinopolitanus,
ambo monothelitae et monophysitae; ut ille novam im-
mutando, unam pro nova asseruerit et iste immutationem
novae confirmans, Deivirilem amputaverit penitus vocem,
unam absolute in Christo Deo dogmatizans operationem.
Haec sunt verba Martini Romani Pontificis in Synodo La-
teranensi Consultatione 111.

