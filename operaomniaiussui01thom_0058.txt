XXXVI

nova editio suscepta est, eo animo ut Operum certe, quae a s. Thoma Aquinate elu-
cubrata sunt (verba sunt De Rubeis), editionis, quae omnium accuratissima aliquando
perfici queat, specimen saltem exhiberet. Quo in munere adimplendo egit pro virili
non solum, sed etiam pro rei dignitate vir doctissimus aeque ac eruditissimus. Dolendum
tamen est quod ipse haud- perfecerit quod inceperat (forte ex incuria Typographi, de
quo in Praefatione ad suas Dissertationes criticas et apologeticas aperte conqueritur,
-sorte etiam propter nequitiam temporum, quae philosophiae thomisticae vertebantur in-
fensa): etenim editio bettinelliana caret tum opusculis sere omnibus philosophicis, turn
omnibus aureis s. Thomae Commentariis in libros Aristotelis. Denique sub initium huius
saeculi Thomas Soldati, Ordinis Praedicatorum, vir in sacris disciplinis egregie doctus,
consilium, uti videtur, ceperat novam Operum S. Thomae editionem exigendi ad codices
manuscriptos. In hunc finem codicum omnium qui in Bibliotheca Vaticana extant dili-
gentem texuit catalogum, quem penes nos ms. habemus. Verum, ut existimamus, a cepto
consilio deterritus ob calamitates, quibus res publicae in summum discrimen tunc tem-
poris adducebantur, nonnisi praefatum catalogum perfecit. Mentio hic esset facienda de
duabus aliis editionibus, quarum una prodiit Parmae, altera Lutetiae Parisiorum nostris
hisce diebus; sed quia satis cognitae, sufficit eas indicasse. De operibus vero Aquinatis
singillatim impressis nihil hoc loco est dicendum.

Porro tum antiquis tum novissimis Editionibus Pianam antecellere penes neminem
dubium existit. Etenim ‹ cum veteres tum recentiores (editiones) partim quod non omnia
s. Thomae scripta exhibeant, partim quod optimorum eius interpretum atque explana-
torum careant commentariis, partim quod minus diligenter adornatae sint, non omne
tulisse punctum videntur » (SS. D. N. Litterae ad Emum. Cardinalem De Luca. - Cf.
pag. XXI). Pianam editionem curarunt plerique theologi ex Ordine Praedicatorum (quos
inter Remigius Nanni Florentinus, vir doctus in primis - cs. Echard Scriptor. Ord. Praed.
ad an. 1580. Tom. II, pag. 259), quibus praeerant praelaudati Vincentius Iustinianus,
S. R. E. Cardinalis ex eodem Ordine assumptus, et Thomas Marriques, S. P. A. Magister.
Quamvis autem docti illi viri omnem diligentiam adhibuerint ut expurgata undique
prorsusque splendida redderetur editio, non est tamen existimandum quod nihil in ea
exciderit correctione dignum: opera enim hominum humanum sapiunt. Insuper romani
Editores videntur ad praecedentes potius editiones quam ad codices manuscriptos emen-
dationes et correctiones exegisse. Id certo sactum esse puto quoad commentaria in
libros Peri hermeneias et Posteriorum analyticorum, quae in hoc primo Tomo continen-
tur. Quatuor editiones venetas prae manibus habui memoratorum operum, quas inter
est illa quae prodiit anno 1526 impensis Lucae Antonii Iunta florentini, adamussim cum
ipsis textibus recognita a fr. Thoma Vicentino. In prima autem lectione secundi libri Peri
hermeneias s. Thomas ut assolet, praebet divisionem textus Aristotelis, quem successive
interpretatur, atque in praelaudata veneta editione notantur lectiones in quibus agitur de
membris eiusdem divisionis, quia Supplementum Caietani additur. Etiam in editione
Piana indicantur in margine lectiones v111, v; sed frustra quaeres huiusmodi lectiones: nam
s. Thomas non scripsit nisi secundam lectionem, et Editores romani Supplementum Caie-
'tani non dederunt. Adde quod comparando editionem Pianam cum edd. venetis eam
convenire cum praefata ed. 1526, magis quam cum aliis constanter invenimus. Hisce de
causis Piana Editio, quamvis fuerit a nobis assumpta ut typus huius Editionis Leoni·
nae, codices nihilominus manuscriptos adhibuimus, ut ex his diligenter perlectis colla-
tisque curn Piana, haec vel confirmaretur vel corrigeretur. Quod praescriptum a Summo

· Pontifice Leone XIII est in praelaudatis Litteris ad Eminentissimum cardinalem De Luca:

ι Certa spes est, inquit, huiusmodi necessitati consultum iri per novam Editionem, quae
'2 cuncta omnino s. Doctoris scripta complectatur, optimis, quoad fieri poterit, sor-
» mis litterarum expressa, accurateque emendata: iis etiam adhibitis codicum manu-
» scriptorum subsidiis, quae aetate hac nostra in lucem et usum prolata sunt. »

. Huic Summi Pontificis desiderio ut faceret satis Magister Generalis Ordinis Prae-
dicatorum, cui demandata est a LEONE XIII cura huius novae Editionis operum

