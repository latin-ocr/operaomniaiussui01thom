Averroes.
Boethius.

' Ed, c: idest, ne-
gaave.

' Ed. c: opinio-
nern.

104

visum? - Si vero accipiatur secundum se, negative, idest,
non per aliud, et referatur ad partes coniuncti inter se,
falsa invenitur regula. Nam non licet dicere, est bonus
citharoedus; ergo est bonus et citharoedus; et tamen ars
citharizandi et bonitas eius sine medio coniunguntur. Et
similiter contingit, si referatur ad totum coniunctum re-
spectu subiecti, ut in eodem exemplo apparet. Totum
enim hoc, citharoedus bonus, non propter aliud convenit
homini; et tamen non infert, ut dictum est, divisionem.
Superest ergo ut ad partem coniuncti respectu subiecti
referatur, et sit sensus: quando aliqua coniunctim prae-
dicata, secundum se, idest, non per aliud, praedicantur, idest,
quod utraque pars praedicatur de subiecto non propter
alteram, sed propter seipsam et subiectum, tunc ex con-
iuncto infertur divisa praedicatio,

10. Et hoc modo exponunt Averroes et Boethius; et
vera invenitur regula, ut inductive facile manifestari po-
test, et ratio ipsa suadet. Si enim partes alicuius coniuncti
praedicati ita inhaerent subiecto quod neutra propter al-
teram insit, earum separatio nihil habet quod veritatem
impediat divisarum. Est et verbis Aristotelis consonus
sensus iste. Quoniam et per hoc distinguit inter enun-
ciationes ex quibus coniunctum infert divisam praedica-
tionem, et eas quibus haec non inest consequentia. Istae
siquidem ultra habentes oppositiones in adiecto, sunt
habentes praedicatum coniunctum, cuius una partium al-
terius est ita determinatio, quod nonnisi per illam subie-
ctum respicit, sicut apparet in exemplo ab Aristotele ad-
ducto, Homerus est poeta. Est siquidem ibi non respicit
Homerum ratione ipsius Homeri, sed praecise ratione
poesis relictae; et ideo 'non licet inferre, ergo Homerus
est. Et simile est in negativiS. Si quis enim dicat, Socrates
non est pariet, non licet inferre, ergo Socrates non est,
eadem ratione, quia esse non est negatum 'de Socrate,
sed de pariete in Socrate.

11. Et per hoc patet qualiter sit intelligenda ratio in
textu superiore adducta. Accipitur enim ibi, secundum se
negative *‚ modo hic exposito, et secundum accidens, idest
propter aliud. In eadem ergo significatione est usus ly
secundum accidens, solvendo hanc et praecedentem quae-
stionem: utrobique enirn intellexit secundum accidens,
idest, propter aliud, coniuncta, sed ad diversa retulit. Ibi
namque ly secundum accidens determinabat coniunctionem
duorum praedicatorum inter se3 hic vero determinat par-
tem coniuncti praedicati in ordine ad subiectum. Unde
ibi, album et musicum, inter ea quae secundum accidens
sunt, numerabantur; hic autem non.

12. Sed occurrit circa hanc expositionem * dubitatio non

. parva. Si enim ideo non licet ex coniuncto inferre divisim,

quia altera pars coniuncti non respicit subiectum propter
se, sed propter alteram partem (ut dixit Aristoteles de
ista enunciatione, Homerus est poeta), sequetur quod num-
quam a tertio adiacente ad secundum erit bona consequen-
, tia: quia in omni enunciatione de tertio adiacente, est respi-
cit subiectum propter praedicatum et non propter se etc.

13. Ad huius difficultatis evidentiam, nota primo hanc
distinctionem. Aliud est tractare regulam, quando ex tertio
adiacente infertur secundum et quando non , et aliud
quando ex coniuncto fit illatio divisa et quando non. Illa
siquidem est extra propositum, istam autem venamur.
Illa compatitur varietatem terminorum, ista non. Si nam-
que unus terminorum, qui est altera pars coniuncti, se-
cundum significationem seu suppositionem varietur in
separatione, non infertur ex coniuncto praedicato illud-
met divisim, sed aliud. -Nota secundo hanc propositio-

 

PERI HERMENEIAS LIB. II

nem: Cum ex tertio adiacente infertur secundum, non
servatur identitas terminorum. Liquet ista quoad illum
terminum, est. Dictum siquidem fuit supra a sancto Tho-
ma *, quod aliud importat est secundum adiacens, et aliud
est tertium adiacens. Illud namque importat actum essendi
simpliciter, hoc autem habitudinem inhaerentiae vel iden-
titatis praedicati ad subiectum. Fit ergo varietas unius
termini cum ex tertio adiacente infertur secundum, et
consequenter non fit illatio divisi ex coniuncto. - Unde
praelucet responsio ad obiecfionem, quod, licet ex tertio
adiacente quandoque possit inferri secundum, numquam
tamen ex tertio adiacente licet inferri secundum tamquam
ex coniuncto divisum, quia inferri non potest divisim,
cuius altera pars ipsa divisione perit. Negetur ergo con-
sequentia obiectionis et ad probationem dicatur quod,
optime concludit quod talis illatio est illicita infra limites
illationum, quae ex coniuncto divisionem inducunt, de
quibus hic Aristoteles loquitur.

14. Sed contra hoc instatur. Quia etiam tanquam
ex coniuncto divisa fit illatio, Socrates est albus, ergo est,
per locum a parte in modo ad suum totum, ubi non
fit varietas terminorum.—Et ad hoc dicitur quod licet
homo albus sit pars in modo hominis (quia nihil minuit
de hominis ratione albedo, sed ponit hominem simplici-
ter), tamen est album non est pars in modo ipsius est, eo
quod pars in modo est universale cum conditione non
minuente, ponente illud simpliciter. Clarum est autem
quod album minuit rationem ipsius est, et non ponit
ipsum simpliciter: contrahit enim ad esse secundum quid.
Unde apud philosophos, cum fit aliquid album, non di-
citur generari, sed generari secundum quid. ’

15. Sed instatur adhuc quia secundum hoc, dicendo,
est animal, ergo est, fit illatio divisa per eumdem locum.
Animal enim non minuit rationem ipsius est. -Ad hoc
est dicendum quod ly est, si dicat veritatem propositio-
nis, manifeste peccatur a secundum quid ad simpliciter:
Si autem dicat actum essendi, illatio est bona, sed non
est de tertio, sed de secundo adiacente.

16. Potest ulterius dubitari circa principale: quia se-
quitur, est quantum coloratum, ergo est quantum, et, est co-
loratum ,· et tamen coloratum respicit subiectum mediante
quantitate: ergo non videtur recta expositio supra addu-
cta. - Ad hoc et similia dicendum est quod coloratum non
ita inest subiecto per quantitatem quod sit eius determi-
natio et ratione talis determinationis subiectum denomi-
net, sicut bonitas artem citharisticam determinat3 cum di·—
citur, est citharoedus bonus; sed potius subiectum ipsum
primo coloratum denominatur, quantum vero secundario
coloratum dicitur, licet color media quantitate suscipia—
tur. Unde notanter supra diximus, quod tunc altera pars
coniuncti praedicatur per accidens, quando praecise de-
nominat subiectum, quia denominat alteram partem. Quod
nec in hac, nec in similibus instantiis invenitur

17. Deinde cum dicit: Quod autem non est etc„ exclu-
dit quorumdam errorem qui, quod non est, esse tali syl-
logismo concludere satagebant: Quod est, opinabile est.
Quod non est, est opinabile. Ergo quod non est, est. - Hunc
siquidem processum elidit Aristoteles destruendo primam*
propositionem, quae partem coniuncti in subiecto divisim
praedicat, ac si diceret: est opinabile, ergo est. Unde as-
sumendo subiectum conclusionis illorum ait: Quod autem
non est‚· et addit medium eorum ‚ quoniam opinabile est; et
subdit maiorem extremitatem, non est verum dicere, esse
aliquid. Et causam assignat, quia talis opinatio non pro-
pterea est, quia illud sit, sed potius quia non est.

γ, ῌ awgss-gqu-rv ν mm -νᾼ-»κ-

· Lib. 11, ieet. ι
Εἴ 11.

