S. THOMAE xmu

masque scripserit, quibus Aquinatem sibi reddi Parisiosque remitti instabat enixius: verum Caroli
utriusque Siciliae Regis sanctique Francorum Regis Ludovici IX fratris vota praevaluere, obtinuit-
que ille ut Thomas Neapolim mitteretur, in eaque urbe patriae suae primaria, cuius Archiepi-
scopatum olim sibi oblatum constanter detrectarat, saltem cathedram Theologicam ascenderet, ac
sapientiae suae aquas tandem aliquando divideret. Anno igitur MCCLXXII Neapolim adivit, et sti-
pendiis regiis publice professus est ad finem vitae: iis vero annis ab exitu e Francia et in Italiam
reditu, partim Romae, partim Neapoli tertiam Summae partem scripsit, et ad quaestionem xc de
partibus poenitentiae deduxit, imperfectam relinquens: neque enim‘ a festo S. Nicolai V1 decern-
bri MCCLXXIII ut ultra scriberet persuaderi potuit. Anno MCCLXXIV ad Concilium Lugdunense 11
generale a Gregorio X vocatus iter arripuit mense ianuario, castrumque Magentiae Terracinensis
dioecesis, cuius Dominus erat Annibaldus de Ceccano huiusque uxor Francisca de Aquino sua
neptis, germani sui fratris filia, hos invisurus ingressus est; iamque infirmatus, cum morbum sen-
tiret in dies ingravescere, ad monasterium F ossaenovae Cisterciensis Ordinis non procul distans
deferri se postulavit, ubi fere per mensem aegrotans, ac mortem proximam praevidens, sacramenta
sibi ministrari instanter petiit, et tertio post die in osculo Domini placidissime obdormivit, quadra-
ginta et octo annos tanturn natus iuxta quosdam, aut iuxta alios quinquagesimum aetatis a qui-
busdam mensibus ingressus. Cum toto Ordine indoluit universitas Parisiensis, quod litteris suis ad
capitulum generale Lugduni eodem anno ad Pentecosten xx maii coactum summa erga Defunctum
aexistirnatione plenis testata est. Atque haec est sancti Doctoris vitae seu annorum series.

 

