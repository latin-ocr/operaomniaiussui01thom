XLVI

denique Philosophicas. Turn adhibendum studium censebatur, ut sanctissimi Doctoris
textus, quoad fieri posset, emaculatus prodiret, ac mteger germanusque: quae summi

momenti res ut auspicatissimo perficeretur, insigne subsidium praestare poterant diligen-
tissimae curae, quas pridem in hanc adornandam spartam suscepere Franclscus Garzias,

Cosmas Morelles, Gregorius Donatus, Lovanienses et Duacenses Theologi, Petrus Pel-
licanus, Reginaldus Lucarinus, Ioannes Nicolaius‚ Editores Patavini, Thomas Madalena:

ac nova rursum impenderetur opera, quae variantes lectiones ex optimae notae codicibus,
si qui praesto forent, praestantioribusque vetustis editionibus decerptas offerret, Scriptu-
rarum atque Patrum et Scriptorum sententias detruncatas aut compendio scriptas resti-
tueret integras, accuratioresque locorum indices praestaret. Singulas praemitti singulis
voluminibus Admonitiones constituebatur, sive CriticaS, sive Apologeticas, quibus genuini
Aquinatis foetus extra dubium omne, omnemque suspicionem collocarentur: et si qui in
controversiam intemperantiore crisi advocati sunt, cumulatissimis vindicarentur argumen-
tis; simulque pro animi candore, ac dominante erga reginam veritatem affectu, aliae non
paucae, quae sub eius nomine lucem viderunt, prorsus reiicerentur elucubrationes, aliaeque
pro dubiis haberentur. Scriptorum, qui hocce de argumento criticum calamum adhibue-
runt, minime praetermittenda videbantur errata, levissimae coniecturae, oscitantia, minus
aequa iudicia; ut inde addisci facile posset, quam lento gradu qui criticam artem colunt,
procedere debeant, ne veritatem exulare imprudentes iubeant, fabulasque donent civitate,
seque deridendos propinent. Feruntur censurae plures, olim ac sequiori ternpore latae,
quae Thomae Aquinatis aut doctrinae partes, aut integrum doctrinae corpus invadunt,
eiusque methodum feriunt. Non eas intelligo lites, quas agunt in scholis Doctores, pro-
priis quique opinionibus indulgentes, ac documenta sectantes Aquinati adversa. Iudicia
illa intelligenda sunt, quae tulerunt aemuli homines, Robertus de Kildwardbi, Ioannes.
Pekamus, Guillelmus De la Mare, Petrus Alliacensis‚ aliique veterum non pauci, plu-
resque recentes qui Censores audiunt in republica litteraria, Erasmus, Ricardus Simo-
nius, Casimirus Oudinus, Iacobus Bruckerus, Petrus de Alva et Astorga, Theophilus
Raynaudus, Io. Baptista Poza, Io. Georgius Dorschaeus, Petrus Zornius, Adamus Trib-
bechovius, Io. Franciscus Buddeus, aliique sive proprio nomine insigniti, sive anonymi,
aut catholici, aut heterodoxi. Mirum sane, quam diverso animorum consilio et affectu,
aut invidia, aut aemulatione, aut etiarn zeli specie, aut ignoratione, aut sectae praeiudicio
attentatum fuerit, vanissimo tamen semper conatu, ut celebratissimae Thomae Aquinatis
doctrinae aut adimeretur, aut minueretur pretium, atque splendor infuscareturl Apologiae
texendae fuerant, quibus ingenium eius sublime innotesceret, et multiplex eius coram
palamque fieret veterum Scriptorum lectio, qui sacra et prophana argumenta versarunt:
latina, et graeca, et hebraica, et arabica eruditio constaret, quantum pro ea tempestate
dari poterat, in variantibus Divinorum eloquiorum lectionibus, novisque procurandis, aut
accuratioribus seligendis⁴ versionibus veterum Patrum ac Philosophorum: soliditas de·
mum ac solertia pateret in Scripturarum Commentariis, et accuratissima in duplici tra-
denda Theologia Revelata ac Naturali methodus observata.. ceterisque in Ontologicis
et Philosophicis Disputationibus acumen. Hinc vero aperiebatur quodammodo campuS,
in quo latius exspatiari liceret, tum eam illustrando Historiae partem, quae de veteribus
nonnullis ac aevi. medii non paucis Scriptoribus agit: tum eam diligentius enarrando,
quae ad Censuras pertinet, Parisiis et Oxonii ab Episcopis ac Facultatis Theologicae
Magistris latas, instauratas revocatasque: tum alia Academicorum parisiensium et Oxo-
niensium dissidia, fabulis amotis, accurato sermone percensendo. Hinc etiam occasio
dabatur minime longius quaesita, argumenta plura, quae ad Chronologiam, ad Criticam
artem et Diplomaticam, ad Philologicum varium negotium spectant, diligentiore cura per-
tractandi: atque demum clarissimorum Editorum, qui aut omnia simul, aut plura vel-
aliqua seiunctim Opera sancti Thomae evulgarunt, bona et integra fides ad examen
vocanda suerat, et a notis impactis falsati textus, et invectae corruptionis pro meritis
vindicanda. Et haec scilicet ad me quidem attinebant: quo in munere adimplendo egi
sine dubio pro virili; num etiarn pro rei dignitate, aequi iudicent benevolique Lectores.

