CXCVI

Suppleta‚ inquis, completaque fuit Tertia Summae pars
post obitum Thomae. Ita est. Prostat vero, quod alii con-
fecerunt Supplementum in codicibus mss. ac editis exem-
plis. Prima, quae cietur quaestio, agit de partibus poeni-
tentiae in speciali et primo de contritione, in tres articulos
divisa. Locum scilicet sibi vindicat post quaestionem xc
ad quam usque calamus Thomae pervenit, quae de par-
tibus poenitentiae in generali pertractat in quatuor arti-
culos divisa. Integrum vero hocce Supplementum ex quarto
s. Doctoris in Sententias Commentario decerptum est. Hinc
palam fit ex eodem Supplemento ingeri nullam suspicio-
nem posse contra Tertiam Aquinatis partem; imo solidissi-
mum argumentum promi, quo nonaginta priores quae-
stiones ab ipso Aquinate scriptas confectasque fuisse mi-
rifice confirmatur.

Mirum est silentium opponi Alberti de Brixia, Nicolai
Eymerici, Girandi Renerii, Aegidii Romani! Vita migravit
Albertus anno 1314. Ad annum usque 1399 pervenit Ey-
mericus. Ante annum 1390 florebat Renerius. Hanc illu-
strat Echardus chronographiam , quam Petrus de Alva tur-
baverat: ac plura castigat et corrigit alia, quae minus pe-
tite dixerat ille. Sileant vero laudati scriptores. Quid inde?
Disertissime namque eloquuntur synchroni et suppares te-
stes, Ptolomaeus Lucensis, Nicotaus Trivetus‚ Bernardus
Guidonis, Bartholomaeus Logotheta et his omnibus anti-
quior Reginaldus de Priverno, fidissimus ac individuus
Thomae Aquinatis socius. Quid ipsi vero testentur iam re-
censuimus: confectam a Thoma Tertiam partem: quaestio-
nes in ea pertractari de toto mysterio Incarnationis Filii
Dei et de Sacramentis Christi et Ecclesiae: ipsumque de-
nique Thomam, dum tractatum de poenitentia scriberet,
vita mortali migrasse inter Caelites collocatum. Pudeat Al—
vam levissimum scriptorum, quos laudat, opposuisse si-
lentium. ”

At minime silet Albertus de Brixia. Is vel Parisiis vel
in Italia auditor fuit ⁵. Thomae. Opus elucubravit, cui
titulus: De officio sacerdotis sive Summa casuum con·
scientiae. Manuscriptum servant bibliothecae. Prologum in
auctoris elogio profert Echardus, ipsumque ante vulgaverat
Alva in Sole veritatis. Ea sunt inter alia animadversione
dignissima verba: α Ideo ego frater Albertus de Brixia de
>e Ordine fratrum Praedicatorum.... hunc librum compilavi
» ex verbis et quaestionibus et tractatibus fratris Thomae
ι» de Aquino de Ordine praedicto fratrum Praedicatorum. »
Codicem diligentius expendit Echardus; testaturque in Re-
censione Supplementi ad 111 partem, compendio breviore col-
lecta ab Alberto Brixiano fuisse, quae omnia lato calamo
disserit in Tertia parte Thomas de Incarnatione Verbi, de-
que Sacramentis Ecclesiae. Si verbis ergo Tertiam partem
non laudarit Albertus Brixianus: facto certe, quod omnia
verba superat, de eadem Tertia parte genuino Thomae foetu
testimonium perhibet.

Abiudicandum ab Aegidio de Columna opus, quod Ve-
netiis anno 1516 typis Octaviani Scoti prodiit sub titulo,
Correctorium corruptorii fratris Thomae, censent viri pe-
ritissimi: qua de re in alia Dissertatione. Quid interest
vero sive Aegidium sive alium operis illius auctorem Ter-
tiam Summae Theologicae partem non laudasse? Guillel-
mum de la Mare insequitur auctor, qui Thomae theses
nonnullas veluti damnatas traducebat, scilicet novem et
quadraginta ex Prima parte desumptas, duodecim ex Prima
Secundae et ex Secunda Secundae sexdecim. Cur ergo aut
Tertiam partem laudasset aut tradita theologica dogmata
vindigzasset, quae intacta relinquit imprudens Lammaraei cen-
sura

Silentium denique Girandi Renerii, qui ante annum ι 390
florebat et Nicolai Eyrnerici‚ qui ad annum ¹399 vitam
protraxit, quis non videat frustra ac irrito conatu opponi.
Diligentius eorum lustrare opera non vacat, ut certiores
reddamur, num Tertiam aliquando partem laudaverint, an
eam praeterierint? Nonne satis fuerint anterioris aevi testes
luculentissimi, quos allegavimus? Sed accipe sequioris aeta-
tis testimonia, quae postulas. loannem Bromiardum pro-
fero, qui anno 1390 florebat. ln sua praedicantium Summa
non pauca is decerpit ex Tertia s. Thomae parte: citatque

DISSERTATIONES CRITICAE

quaestionem xxvn, quam ab eodem Aquinate scriptam, su-
peris tamen invitis, dubitat Petrus de Alva. Acta etiam pro-
fero, quae anno 1387 et insequentibus habita fuerunt Pa-
risiis contra Ioannem de Montesono. Prostant ea tomo 1
Iudiciorum de novis erroribus, quae collegit Carolus Du—
plessis d'Argentre: in quibus frequens Tertiae Summae par-
tis et quaestionis xxvn mentio. Vereor ne si plura addiderim
et lectorum patientia abutar et tempore.

CAPUT VI.

Supplementi ad Tertiam partem auctor non videtur esse Albertus de
Brixia. pieque Petrus de Alvernia. Henrico de Gorcomio probabi-
ἒὲἰωίὼὲιέῐιιῗὲεῃῐιὲωῗρυε ex Commentario in quartum Sententiarum

1. Satius erit ultra procedere ac investigare quisnam ille

fuerit, qui memoratum Supplementum Tertiae partis
compilaverit, totum ac integrum ex Commentario in librum
quartum Sententiarum decerptum? Laudato Alberto de
Brixia opus istud a Vincentio Bandello tribui refert Pe-
trus de Alva in Sole veritatis. Tractatum Bandelli, quem
citat, De veritate Conceptionis gloriosae Virginis Mariae,
prae manibus non habeo, ut ipsum diligentius expendam,
deque mente auctoris certiora documenta teneam. Aequi-
vocatione fortasse vel Bandellus vel Alva laborat. Quod
enim opus de sacerdotis officio elucubravit Albertus, com-
pilatum fatetur ipse in prologo ex verbis et quaestioni-
bus et tractatibus fratris Thomae de Aquino. Compendio
scilicet collecta eo in opere prostant, quae de Incarnatione
Verbi deque Sacramentis ecclesiasticis fuse pertractantur
in Tertia parte: quaeve caetera desiderantur, ex quarto in
Sententiarum libros Commentario, pluribus quidem rese-
catis, totidem tamen omnia verbis, decerpta sunt. Hinc ansa
data, ut Alberto quoddam attribueretur Supplementum Ter-
tiae partis, quod aliud ab illo est, de quo agimus.

11. Hunc laborem adscribi Petro de Alvernia in quo-
dam ms. codice Lovaniensis s. Martini monasterii prodit
laudatus Alva. Codicis inscriptio est. ι Incipit complemen-
› tum, quod Petrus de Alvernia, Doctoris sancti sequens
» vestigia, ex quarto scripto eiusdem super Sententias con-
» summam.» Et in calce haec habentur: «Explicit Tertia
ι pars Summae s. Thomae de Aquino, quam ipse morte
a» praeventus incompletam reliquit, Deo aliqua melius de
» eo disponente: quam Petrus de Alvernia, Doctoris sancti
» sequens vestigia, ex quarto scripto eiusdem super Sen-
› tentias consummavit. »

Vimm eximium Ordini Praedicatorum frequentius ec-
censent nostrates, ac etiarn casimirus Oudinus ad an-
num 1280 et Dionysius Sammarthanus tomo 11 Galliae
christianae in Episcopis Claromontensibus num. 69. Addunt
postremi duo .laudati scriptores eiusdem Ecclesiae Claro-
montensis cathedram ipsum tenuisse: quod ante traditum
legimus a Ptolomaeo Lucensi in Hist. eccl. libro xxm, ca-
pite xt. Hanc eius dignitatem pro dubia Echardus habet:
Dominicanam vero professionem nihil haesitans pernegat:
ipsumque collegio Canonicorum Ecclesiae Parisiensis ae
Sociis Domus Sorbonicae restituit. Thomae Aquinati eius·
que doctrinae addictissimus fuit: eiusdemque Commenta· “
rios Politicorum‚ De caelo et mundo, Deque generatione,
imperfectos relictos, proprio marte supplevit complevitque.
Hac fortasse ratione ductus notarius quispiam Petro de Al-

⁴vernia adscripserit Supplementum Tertiae partis, minime

proprio alicuius marte confectum, sed ex quarto scripto
Aquinatis super Sententias, totidem quaestionibus et mi-
culis et verbis compilatum.

111. Tertius adest Henricus de Gorrichen seu de Gor·
comio, a loco natali in Batavia nuncupatus. Codices duos
Petrus de Alva a se visos testatur Coloniae apud regula-
res Cruciferos, quorum primus hunc praeferebat titulum:
Sequuntur quaestiones ex quarto scripto s. Thomae de
Aquino Ord. Praed. S. T. D. eximii, per ven. mag. Hen-
ricum de Gorrichen doctorem theologum, pro completione
materiae in Tertia parte supradicti a. Doctoris declaran-
dae, ut in principio patuit, compilatae. In altero codice

