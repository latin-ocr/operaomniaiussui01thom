CXXVIII

Ex editione Veneta apud
Iunctas. ’

«Cap ..xn adv. 1. Corona
aurea stellarum duodecim.
Idest' 111 initio Ecclesiae duo-
decim Apostoli, quibus quasi
stellis duodecim illuminata,
quasi duodecim margaritis
ornata cognoscitur. Ipsi enim
hostes Ecclesiae vicerunt: ipsi
Ecclesiam ornaverunt: ipsi
quasi praecipui milites' 1n ca-
pite exercitus positi, sicut
stellae in firmamento caeli,
in nocte adversitatis luxerunt,
et toturn mundum illumina-
verunt. Unde Matth. v: Vos
estis lux mundi. Baruch. m:
Stellae dederunt lumen in
custodiis suis: Thomas in
India maiori„ Bartholomaeus
in India minori, Simon et Iu·
das in Persia, Philippus in Sa-
maria, Matthaeus in Aethio-
pia, Matthias in Alexandria,
Ioannes in Asia, Andreas in
Achaia, duo Iacobi in Iu-
daea, Petrus in Cappadoc1a‚
Paulus in Graecia et tandem
Paulus et Petrus in Italia. In
his regionibus praedicaverunt
et miracula multa fecerunt
Apostoli et sic stellae dede-
runt lumen in custodiis suis.»

DISSERTATIONES CRITICAE

Ex editione Florentina
apud Torrentinum.

(ι’ Corona stellarum duode—
cim. Idest nobilis victoria
duodecim Apostolorum: hoc
est, duodecim Apostoli in se
lucidi et aliorum illumina-
tivi: in oculis terrenorum mi-
nimi, coram Deo magni: con-
tra vitia et contra diabolum
et contra hostes fidei victo-
riosi. Quae victoria per co-
ronam signatur, quia victo—
ribus dari solet: et dicitur
haec corona esse in Christo,
quia hoc cedit ad honorem
ipsius et ad ostensionem re-
giae dignitatis in eo, cuius
milites fuerunt Apostoli, et
cuius virtute, et ad cuius glo-
riam vicerunt omne vitium
et diabolum et fidei impu-
gnatores: quos vicerunt effi-
cacia doctrinae, operatione,
potestate, miraculis et vir-
tute constantiae: quia pro-
pter adversa non cesserunt.II
Cor.‚ 11: Deo autem gratias,
qui semper triumphat nos in
Christo Iesu. Comparantur
autem stellis, quia in se Iu-
minosi aliis praebent lucem
in nocte adversitatis et infi-
delitatis, Baruch 111: Stellae
dederunt lumen in custodiis
suis; sicut Thomas in India
maiore, ipse Ioannes in Asia,

Andreas in Achaia, similiter
de aliis. 1>

Locum alterum ex altero desumptum esse haud pu-

taverim ego: et quamquam una eademque sententia sit, haec
attamen tam varia dicendi copia exprimitur, variisque Scri-
pturarum dictis confirmatur explanaturque, ut solum pro
genio ingenioque unus idemque dici possit auctor. Pari
argumento quispiam dixerit et ab eodem prodiisse scri-
ptore Commentarium in Apocalypsim, qui legitur inter
opera Alberti Magni, cum similis loci eius occurrat expla-
natio: « Corona stellarum duodecim. Idest duodecim Apo-
» stoli, qui sicut corona capiti Christo adhaeserunt. Per
» ipsos in circuitu gentes crediderunt, per eos Christus
>› victoriam reportavit de mundo, diabolo et carne, quae
» in corona intelligitur. Hi dicuntur stellae, quia tenebras
³> de mundo fugaverunt infidelitatis. Item sua praedicatione
³> auditores illuminaverunt. Daniel xn, et qui ad iustitiam
» erudiunt plurimos. Item quia in Christo sicut in firma-
» mento fixi fuerunt. Iudicum v, stellae manentes in or-
» dine. Est ergo sensus, et in capite eius, idest in Christo,
» corona stellarum duodecim, idest duodecim Apostoli.
>2 Vel in capite eius, idest in principio Ecclesiae corona
>› stellarum duodecim, idest duodecim Apostoli, qui un-
» dique muniunt Ecclesiam. » Hic habes veluti compendio
collecta quae in utroque superiore loco fusiora sunt. Immo
demum et eamdem sententiam paucioribus repraesentat
verbis Lyranus: « Corona stellarum duodecim. ldest prae-
» dicatio xn Apostolorum, quae resplenduit in primitiva
» Ecclesia, quae dicitur caput eius eo modo loquendi quo
» principium alicuius rei communiter dicitur caput eius. »
Caetera, quae Pencinus comparat loca, cum eodem se ha-
beant modo, praetermitto.

11. Haud erit operae dispendium, si nonnullas ani-
madversiones subiecero, quae spectant auctoris illius aeta-
tem, qui praedictam a Remigio Florentino editam expo-
sitionem elucubravit. Eam indicare verba videntur quae

capite xvi legere est ad it. 18: Et facta sunt fulgura, et
voces, et tonitrua: et terraemotus sactus est magnus.
<‹ Talis terraemotus sic magnus respicit hoc tempus prae-
» sens, in quo multi ad praedicationem modernorum prae-
» dicatorum sunt conversi ad fidem et poenitentiam. Nam
>› de solis Cumanis conversi sunt ad fidem et baptizati
» in duobus vel tribus annis et in modico tempore plus-
» quam centum millia. Multi etiam de Georgffinis, etiam
>› de Barberia; multi de Africa; multi haeretici et quam-
» plures de aliis partibus mundi. » Theodorico ab Apoldia
teste in vita s. Dominici capite xxvn apud Continuatores
Bollandi, Cumanos personaliter adire sanctissimus Pater
decreverat, qui nullam Dei omnino notitiam habebant.
Quod ipsi perficere datum non fuit, impleverunt filii, duce
fratre Paulo ex Hungaria. Cumanorum Dux, nomine Brut,
eorum opera primo conversus ad fidem: itemque nobilior
Dux alter Beraborch cum mille circiter de famiha ipsius.
Rei huiusce mentio in Constitutione Gregorii lX anno 1227
data die 31 iulii.- Sedi Apostolicae hancn ad Cumanos mis-
sionem promoventi pro sua virili fratres Praedicatores ob-
secuti sunt, magnum animarum lucrum reportantes: quod
colligere cuique licet ex Constitutionibus Gregorii IX an-
no 1228 die 21 martii, et 1234 die 14 novembris; ln-
nocentii IV· anno 1253 die 24 ianuarii et 12 iulii'; et se-
quiorum deinceps Romanorum Pontificum. Inter haec vero
acciderat anno circiter 1240 irruptio Tartarorum in Hun-
gatiam, qui sicuti universam misere foedeque depopula-
bantur, ita inceptae Cumanorum conversionis cursum ab·
ruperunt. Sed eadem tamen instaurata: ac plura ab Inno-
nocentio IV concessa sacras agentibus Missiones privilegia,
edita Constitutione anno 1253 die 23 iulii, ubi praeter
Cumanos numerat Pontifex Saracenos, Bulgaros‚ Aethiopes,
Syros, Iberos, Alanos, Gazaros, Gothos, Ruthenos, Jam-
bitas, Nubianos, Georgianos, Armenos, Indos, Tartar-os,
Hungaros, aliosque, quibus ad Christi fidem, ad Ecclesiae
unitatem, ad poenitentiam reducendis insudabant zelan-
tissimi viri. De hac instaurata apud Cumanos Evangelia
praedicatione sic habet auctor Brevis Historiae Ordinis
Praedicatorum tomo VI amplissimae collectionis apud
Martene: Post Tartarorum autem expulsionem, missi sunt
alii fratres, qui indefesse Dei verbum praedicantes, multa
millia ex eis converterunt et baptizaverunt. Paria sunt quoe
ex Chronico Bernardi Guidonis refert sigismundus Ferrarius
de Rebus Hungaricis parte 1, capite v: Qui usque hodie
cum eisdem die noctuque in officio praedicationis perna-
nentes, baptizaverunt ex eis multa m1111a; et de die in
diem cum Dei adiutorio per Fratrum solicitudinem et la·-
borem ad fidei unitatem conveniunt baptizandi. Porro qualis«
gens Cumanorum fuerit, ac ubi suas habuerit §eden an ad
Borysthenem fluvium consisterent, an loca incolerent mo-
dernae Valachiae3 an ex Tartaria prodierint, an Hungtu'
baptismi expertes dici debeant, non una est auctorum een-
tentia. Bzovium consule, et Sigismundum Ferrarium, et
Bollandistas ιη Commentario praevio ad Vitam s. Dominici,
et Michaelem Bombardum in Topographia Magni Regni
Hungariae, Viennae Austriae typis ‘edita anno 1718. Id v'ero
certum, Cumanos, cum anno circiter 1240 premerentur
a Tamaris, receptos in Hungaria a Bela IV qui tunc re-
rum potiebatur,- peramplas ad Tibiscum plagas incoluisaeg
eoque tempore Cumaniae regnum Hungaricae coronae
adiectum.

Definita iarn tempora, quae post medietatem mecum
tertiidecimi excurrunt, satis indicare videntur allata veh·
ex Commentario in Apocalysim. Hinc auctor eius eode-
saeculo ad finem vergente floruerit. Nihil enim aevo illo
a Regibus Hungariae praetermissum, ut Cumani 'vel‘ nd
fidem converterentur vel ad unitatem Ecclesiae, colligitur
ex epistola Ladislai Regis, data Budae anno Domini 1279,
quam in Topographia citata refert laudatus Bombavdu· e
Societate lesu pag. 314 et Carolus Peterffy eiusdem Soc.
inter Concilia Ecclesiae Romano-Catholicae in Regno Hun-
gariae. Haec in ea leguntur verba: Et quia nihil est, quod
lumine clariore praefulgeat, quam in Principe recta fides:
cupientes toto mentis annisu tentorium fidei Dominicae
ampliare, eiusdem sanctissimi Regis Stephani Protogeni-

