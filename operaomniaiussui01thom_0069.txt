XLVII

Operum certe, quae a sancto Thoma Aquinate elucubrata sunt, editionis, quae omnium
accuratissima aliquando perfici queat, specimen saltem exhibui. Erecto etiam animo coepit
anno 1745. opus exequi Iosephus Bettinellus, Venetus Bibliopola, subscribentium qui
Opus idem emerent, collectis nominibus multo sane pluribus, quam optandum videba-
tur. Eodem anno primum in lucem prodiit Volumen: quod statim ac comparuit, que-
rimoniae auditae sunt de inferiori conditione chartae, deque nimia typorum tenuitate.
Haec ad me pertinebant nihil: pretii vero modicitate, quo singula Volumina praesta-
bantur, satis querimoniis fieri posse existimabat Bibliopola. Utinam vero in edendis Vo-
luminibus diligentia pro sactis pollicitationibus non defuisset. Quo tamen fato nescio,
nimium lento procedebat editio gradu: sexque annorum spatio nonnisi Volumina tre-
decim viderunt lucem. Aut celeriore nihilominus cursu imposterum, aut etiam remissa
cura, omnia tandem aliquando prodibunt sine dubio Aquinatis Opera: quod ipse Bet-
tinellus subscriptis et subscripturis sancte pollicetur. At quod Viri docti quamplures
consilium dederant de uno typis evulgando Volumine, in quo simul iunctae prostarent
elucubratae Criticae' et Apologeticae Admonitiones, nulla interposita mora ut execu-
tioni mandaretur, suasit impulitque rationis aequitas. Admonitionum itaque titulo reiecto,
triginta in lucem‚Å¥ prodeunt Dissertationes, in Capita et Capitum sessiones distributae:
quibus praecipua ac nobiliora quaeque argumenta, ad Aquinatis gesta et opera et do-
ctrinam attinentia, pro mea virili percensentur et illustrantur.

 

