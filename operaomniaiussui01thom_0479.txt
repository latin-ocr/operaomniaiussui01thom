 

· Ed. c: causa.

· Lect. praeced.
n. 8 seqq

ὲέἒὼῗ “25'':511
vu. Et ita .

CAP. XII, LECT. IX

dit, determinantes, scilicet, fiunt ipsi modi veritatem, quem-
admodum in illis esse et non esse, eam* determinat.

3. Et sic patet responsio ad argumentum in opposi-
tum primo adductum *, concludens quod negatio verbo
apponenda sit, sicut illis de inesse. Dicitur enim quod cum
modalis enunciet modum de dicto sicut enunciatio de
inesse, esse vel esse tale ,’ puta esse album de subiecto,
eumdem locum tenet modus hic, quem ibi verbum; et
consequenter super idem proportionaliter cadit negatio
hic et ibi. Eadem enim, ut dictum est, proportio est modi
ad dictum, quae est verbi ad subiectum. - Rursus cum ve-
ritas et falsitas affirmationem et negationem sequantur,
penes idem, attendenda est affirmatio vel negatio enun-
dationis, et veritas vel falsitas eiusdem. Sicut autem in
enunciationibus de inesse veritas vel falsitas esse vel non
esse consequitur, ita in modalibus modurn. Illa» namque
modalis est vera quae sic modificat dictum sicut dicti
compositio patitur, sicut illa de inesse est vera, quae sic
significat esse sicut est. Est ergo negatio modo hic ap-
ponenda, sicut ibi verbo, curn sit eadem utriusque vis
quoad veritatem et falsitatem enunciationis.

'“Kciiierte quod modos, appositiones, idest, praedica-

tiones vocavit, sicut esse in illis de inesse, intelligens per
modum totum praedicatum enunciationis modalis, puta,
est possibile. In cuius signum modos ipsos verbaliter pro-
tulit dicens: Contingere vero et posse appositiones sunt. Con-
tingit enim et potest, totum praedicatum modalis continent.

4. Deinde cum dicit: Eius vero quod est possibile est
non esse etc. , explanat determinatam veritatem in omnibus
modalibus, scilicet de possibili, et necessario, et impossi-
bili. Contingens convertitur curn possibili. Et quia qui-
libet modus facit duas modales affirmativas, alteram ha-
bentem dictum affirmatum *, et alteram habentem dictum
negatum; ideo explanat in singulis modis quae cuiusque
affirmationis negatio sit. Et primo in illis de possibili. Et
quia primae affirmativae de possibili (quae scilicet habet
dictum affirmatum) scilicet possibile esse, negatio assi-
gnata fuit, non possibile esse; ideo ad reliquam affirmati-
vam de possibili transiens ait: Eius vero, quae est possi-
bile non esse (ubi dictum negatur) negatio est non possi·
bile non esse. Et hoc consequenter probat per hoc quod
contradictoria huius, possibile non esse, aut est, possi-
bile esse, aut illa, quam diximus, scilicet, non possibile
non esse. Sed illa, scilicet, possibile esse, non est eius
contradictoria. Non enim sunt sibi invicem contradicentes,
possibile esse, et, possibile non-esse, quia possunt simul esse
verae. Unde et sequi sese invicem putabuntur: quoniam,
ut supra dictum fuit, idem est - possibile esse, et - non
esse, et consequenter sicut ad, posse esse, sequitur, posse
non esse, ita e contra ad, posse non esse, sequitur, posse
esse. Sed contradictoria illius, possibile esse, quae non
potest simul esse vera est, non possibile esse: hae enim,
ut dictum est, opponuntur. Remanet ergo quod huius

¹09

negatio, possibile non esse, sit illa, non possibile non
esse: hae namque simul nunquam sunt verae vel falsae.
Dixit quod possibile esse et non esse sequi se invicem puta-
buntur, et non dixit quod se invicem consequuntur: quia
secundum veritatem universaliter non sequuntur se, sed
particulariter tantum, ut infra dicetur; propter quod pu-
tabitur quod simpliciter se invicem sequantur. Deinde de-
clarat hoc idem in illis de necessario. Et primo, in affir-
mativa habente dictum affirmatum, dicens: Similiter eius
quae est, necessarium esse, negatio non est ea, quae dicit
necessarium non esse, ubi modus non negatur, sed ea quae
est, non necessarium esse. Deinde subdit de affirmativa de
necessario habente dictum negatum, et ait: Eius vero, quae
est, necessarium non esse, negatio est ea, quae dicit, non
necessarium non esse. Deinde transit ad illas de impossi—
bili, eumdem ordinem servans, et inquit: Et eius, quae
dicit, impossibile esse, negatio non est ea quae dicit, impossi-
bile non esse, sed, non impossibile esse: ubi iam modus ne—
gatur. Alterius vero affirmativae, quae est, impossibile non
esse, negatio est ea quae dicit, non impossibile non esse. Et
sic semper modo negatio addenda est.

5. Deinde cum dicit: Universaliter vero etc., concludit
regulam universalem dicens quod, quemadmodum dictum
est, dicta importantia esse et non esse oportet ponere in
modalibus ut subiecta, negationem vero et affirmationem
hoc, idest contradictionis oppositionem, facientem, opor-
tet apponere tantummodo ad suum eumdem modum, non
ad diversos modos Debet namque illemet modus negari,
qui prius affirmabatur, si contradictio esse debet. Et exem-
plariter explanans quomodo hoc fiat, subdit: Et oportet
putare has esse oppositas dictiones, idest affirmationes et
negationes in modalibus, possibile et non possibile, contin-
gens et non contingens. Item cum dixit negationem alio
tantum modo ad modum apponi debere, non exclusit
modi copulam, sed dictum. Hoc enim est singulare in
modalibus quod eamdem oppositionem facit, negatio mo-
do addita, et eius verbo. Contradictorie enim opponitur
huic, possibile est esse, non solum illa, non possibile est
esse, sed ista, possibile non est esse. Meminit autem
modi potius, et propter hoc quod nunc diximus, ut sci-
licet insinuaret quod negatio verbo modi postposita, modo
autem praeposita, idem facit ac si modali verbo prae-
poneretur, et quia, cum modo numquam caret modalis
enunciatio‚ semper negatio supra modum poni potest.
Non autem sic de eius verbo: verbo enim modi carere
contingit modalem, ut curn dicitur, Socrates currit necessa-
rio; et ideo semper verbo negatio aptari potest. - Quod
autem in fine addidit, verum et non verum, insinuat, prae-
ter quatuor praedictos modos, alios inveniri, qui etiam
compositionem enunciationis determinant, puta, verum et
non verum, falsum et non falsum: quos tamen inter
modos supra non posuit, quia, ut declaratum fuit, non
proprie modificant.

 

