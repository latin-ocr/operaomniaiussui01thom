cccxxxvl

dem testimonii suppositionem, aliorumque sive sub Cy-
rilli, sive sub aliorum Patrum nomine, remotiore aetate
iam factam, cum idem Cyrilli testimonium in Senten-
tiarum Commentario citaverit Thomas. Colligitur 3. eius-

dem Thomae bonam fidem in tuto esse, qui iam vul—
gata citabat testimonia: sed etiam innotescere iustum eius
criten‘um, cum in aliis denique OperibuS‚ maximeque in
Summa theologiae, praedictum et alia testimonia praeter-
miserit.

Animadvertere demum praestat Cyrilli testimonium,
quod in Catena aurea citatur capite xw Matthaei ad illa
verba Tu es Petrus etc„ non eumdem habere auctorem, qui
alia, de quibus egimus, testimonia supposuit sub eiusdem
Cyrilli nomine. Invicem eadem compara; ac stylum plane
diversum deprehendes, rudem in istis, elegantiorem in illo.
Verba sunt: Secundum autem hanc Domini promissionem
Ecclesia Apostolica Petri ab omni seductione haereticaque

DISSERTATIONES C-RITICAE IN S. THOMAM AQUINATEM

circumventione manet immaculata, super omnes Praeposi-
tos, et Episcopus, et super omnes Primates Ecclesiarum
et populorum in suis Pontificibus, in fide plenissima et
auctoritate Petri. Et cum aliae Ecclesiae quorumdam er-
rore sint verecundatae, stabilita inquassabiliter ipsa sola
regnat, silentium imponens, et omnium obturans ora hae-
reticorum; et nos necessario salutis, non decepti superbia,
neque vino superbiae inebriati, typum veritatis et sanctae
Apostolicae traditionis una cum ipsa confitemur et prae-
dicamus. Ad hunc Catenae locum adnotavit Nicolaius: Si-
mile quippiam legi in epistola Marci Papae ad Athana-
sium et omnes Aegypti Episcopos. Fons verus, unde sen—
tentia illa fluxerit, ignotus mihi. Caeterum tametsi haec
Cyrilli testimonia habeantur supposititia; nihil exinde Pri-
matui Petri ac Successorum eius decidit, qui non incertis
huiuscemodi testimoniis innititur, et quem nullus catholi-
corum est qui non agnoscat ac veneretur.

 

