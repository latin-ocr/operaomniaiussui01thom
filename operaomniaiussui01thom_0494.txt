124

PERI HERMENEIAS LIB. ΙΙ

Φανερὸν δὲ ὅτι καὶ ἀληθῆ ἀληθεῖ οὐκ ἐνδέχεται ἑναν- Manifestum est autern, quoniam et veram verae non con-

τίαν εἶναι οὔτε δόξαν οὔτε απόφασιν. Ἐναντίαι μέν
γάρ αἱ περὶ τά ἀντικειμενα πε μὶ ταῦτα δὲ ἐνδέχεται
ἀληθεύειν τὸν αὐτόν· ἅμα ge* οὐκ ἐνδέχεται τοὶ
ἐναντία ύποίρχειντῷ αὐτῷ.

uia subtili indagatione ostendit quod nec ma-
, ’ἢ teriae contrarietas, nec veri falsique qualis-
ἰ 3193} cunque oppositio contrarietatem opinionum
’ *A* Q constituit, sed quod aliqua veri falsique oppo-
'⁸ Ψ sitio id facit, ideo nunc determinare intendit
qualis sit illa veri falsique oppositio, quae opinionum con-
trarietatem constituit. Ex hoc enim directe quaestioni sa-
tisfit. Et intendit quod sola oppositio opinionum secundum
affirmationem et negationem eiusdem de eodem etc. con-
stituit contrarietatem earum. Unde intendit probare istam
conclusionem per quam ad quaesitum respondet: Opi-
niones oppositae secundum affirmationem et negationem
eiusdem de eodem sunt contrariae; et consequenter illae,

      

¹· faa&

    

        

quae sunt oppositae secundum affirmationem contrario-
rum praedicatorum de eodem, non sunt contrariae, quia
sic affirmativa vera haberet duas contrarias, quod est
impossibile. Unum enim uni est contrarium.

2. Probat autem istam conclusionem tribus rationi-
bus. —Prima est: opiniones in quibus primo est fallacia
sunt contrariae; opiniones oppositae secundum affirmatio-
nem et negationem eiusdem de eodem sunt in quibus
primo est fallacia; ergo opiniones oppositae secundum
affirmationem et negationem eiusdem de eodem sunt con-
trariae.- Sensus maioris est: opiniones quae primo ordine
naturae sunt termini fallaciae, idest deceptionis seu erro-
ris, sunt contrariae: sunt enim, cum quis fallitur seu errat,
duo termini, scilicet a quo declinat, et ad quern labitur.-
Huius rationis in littera primo ponitur maior, curn dici-
tur: Sed in quibus primo fallacia est ; adversative enim con-
tinuans sermonem supra dictis, insinuavit non tot enume-
ratas opiniones esse contrarias, sed eas in quibus primo
fallacia est modo exposito. Deinde subdit probationem
minoris talem: eadem proportionaliter sunt, ex quibus
sunt generationes et ex quibus sunt fallaciae; sed genera-
tiones sunt ex oppositis secundum affirmationem et nega-
tionem; ergo et fallaciae sunt ex oppositis secundum affir-
mationem et negationem. Quod erat assumptum in mi-
nore. Unde ponens maiorem huius prosyllogismi‚ ait: Haec
autem, scilicet fallacia, est ex his, scilicet terminis, propor-
tionaliter tamen, ex quibus sunt et generationes. Et subsumit
minorem: Ex oppositis vero, scilicet secundum affirmatio-
nem et negationem, et generationes fiunt. Et demum con·
cludit: Quare etiam fallacia, scilicet, est ex oppositis secun-
dum affirmationem et negationem eiusdem de eodem.

3. Ad evidentiam huius probationis scito quod idem
faciunt in processu intellectus cognitio et fallacia seu
error, quod in processu naturae generatio et corruptio.
Sicut namque perfectiones naturales generationibus acqui-
runtur, corruptionibus desinunt; ita cognitione perfectio-
nes intellectuales acquiruntur, erroribus autem seu dece-
ptionibus amittuntur. Et ideo, sicut tam generatio quam
corruptio est inter affirmationem et negationem, ut pro-
prios terminos, ut dicitur V Physic.; ita tam cogno-
scere aliquid, quam falli circa illud, est inter affirma-
tionem et negationem, ut proprios terminos: ita quod
id ad quod primo attingit cognoscens aliquid in secunda
operatione intellectus est veritatis affirmatio, et quod per
se primo abiicitur est illius negatio. Et similiter quod
per se primo perdit qui fallitur est veritatis affirmatio, et
quod primo incurrit est veritatis negatio. Recte ergo dixit
quod iidem sunt termini inter quos primo est generatio,

 

tingit esse contrariam, nec opinionem nec contradictio-
nem. contrariae enim, quae circa opposita sunt; circa
eadem autem contingit verum dicere eumdem; simul
autem non contingit eidem inesse contraria.

et illi inter quos est primo fallacia, quia utrobique ter-
mini sunt affirmatio et negatio. ’

4. Deinde cum dicit: Si ergo quod bonum est etc„ in-
tendit probare maiorem principalis rationis. Et quia iam
declaravit quod ea, in quibus primo est fallacia, sunt
affirmatio et negatio, ideo utitur, loco maioris probandae,
scilicet, opiniones in quibus primo est fallacia, sunt
contrariae, sua conclusione, scilicet, opinionesopposi-
tae secundum affirmationem et negationem eiusdem sunt
contrariae. Aequivalere enim iam declaratum est. Fecit
autem hoc consuetae brevitati studens, quoniam sic‘ pro-
cedendo, et probat maiorem, et respondet directe quae-
stioni, et applicat ad propositum simul. Probat ergo loco
maioris conclusionem principaliter intentam quaestionis,
hanc, scilicet: Opiniones ’ oppositae secundum affirma-
tionem et negationem eiusdem sunt contrariae; et non
illae, quae sunt oppositae secundum contrariorum affir-
mationem de eodem. Et intendit talem rationem. Opi-
nio vera et eius magis falsa sunt contrariae opiniones;

roppositae secundum affirmationem et negationem sunt

vera et eius magis falsa; ergo opiniones oppositae se-
cundum affirmationem et negationem sunt contrariae.
Maior probatur ex eo quod, quae plurimum distant circa
idem sunt contraria; vera autem et eius magis falsa
plurimum distant circa idem, ut patet. Minor vero proba-
tur ex eo quod opposita secundum negationem eiusdem
de eodem est per se falsa respectu suae affirmationis
verae. Opinio autem per se falsa magis falsa est qua-
cunque alia. Unumquodque enim quod est per se tale,
magis tale est quolibet quod est per aliud tale.

5. Unde ad suprapositas opiniones in propositione
quaestionis rediens, ut ex illis exemplariter clarius inten-
tum ostendat, a probatione minoris inchoat tali modo.
Sint quatuor opiniones, duae verae, scilicet, bonum est
bonum, bonum non est malum, et duae falsae, scilicet,
bonum non est bonum, et, bonum est malum. Clarum est
autem quod prima vera est ratione sui, secunda autem est
vera secundum accidens, idest, ratione alterius, quia sci-
licet non esse malum est coniunctum ipsi bono: ideo enim
ista est vera, bonum non est malum, quia bonum est
bonum, et non e contra3 ergo prima quae est secundum
se vera, est magis vera quam secunda: quia in uno-
quoque genere quae secundum se est vera est magis
vera. Illae autem duae falsae eodem modo censendae
sunt, quod scilicet magis falsa est, quae secundum se
est falsa. Unde quia prima earum, scilicet, bonum non est
bonum, quae est negativa, est per se et non ratione al-
terius falsa, relata ad illam affirmativam, bonum est bo—
num; et secunda, scilicet, bonurn est malum, quae est
affirmativa contrarii, ad eamdem relata est falsa per acci-
dens, idest ratione alterius (ista enim, scilicet, bonum
est malum, non immediate falsificatur ab illa vera, scilicet
bonum est bonum, sed mediante illa alia falsa, scilicet,
bonum non est bonum); idcirco magis falsa respectu affir-
mationis verae est negatio eiusdem quarn affirmatio con-
trarii. Quod erat assumptum in minore.

6. Unde rediens ad supra positas (ut dictum est) opi-
niones, infert primas duas veras opiniones dicens: si ergo
quod bonum est et bonum est et non est malum,⁴ et hoc qui-
dem, scilicet quod dicit prima opinio, est verum secun-
dum se, idest ratione sui; illud vero, scilicet quod dicit

