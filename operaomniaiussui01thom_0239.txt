IN S. THOMAM AQUINATEM

legit Donatus: Si ergo essent plures Dii, oporteret eos
differre. Aliquid ego conveniret uni, quod non alteri. Si
autem hoc esset, perfectio alteri eorum deesset et sic ille,
in quo esset privatio, non esset simpliciter perfectus. Ni-
tidam lectionem obscurant theologi Duacenses: Et si hoc
esset privatio, non esset simpliciter perfectus: si autem
esset perfectio, alteri eorum deesset. Interpunctionem mu-
tant Lovanienses hoc modo: Si autem hoc esset perfectio,
alteri eorum deesset etc. Q. Lxx, art. 11 ad 2, in editioni·
bus, Romana Pii V, Antwerpiensi Cosmae Morelles et Ro-
mana Gregorii Donati, haec habentur: Non tamen est (An-
gelus) supra tempus, quod est numerus successionis esse
eius post non esse; et etiam quod est numerus successio-
nis, quae est in operibus eius: ubi perperam theologi ex-
pungenda iubent, quod est numerus successionis esse eius
post non esse. Secunda 11¹⁶, q. xxxv, art. x ad 2, in his ver-
bis: Est autem alia cupiditas venialis peccati, quae semper
diminuitur per caritatem,· negantem particulam desiderari
censent theologi legendumque monent: Quia non semper
diminuitur per caritatem. Q. vam, art. tv ad 2, sic ha-
bent frequentius editiones: Et ideo accusatus si innocens
suedi, potest ei iniuriam suam remittere, maxime si non
calumniose accusaverit, sed ex animi levitate. Si vero ab
accusatibne innocentis (al. nocentis) desistat propter ali-
quam collusionem (al. confusionem) cum adversario, facit
iniuriam reipublicae. Quo loco theologi Duacenses legunt:
Si vero ab accusatione innocentis desistat propter aliquam
confusionem, potest ei remitti ab eo, qui accusatur: si
autem ab accusatione nocentis desistat propter aliquam
collusionem etc. Ubi doctiores observant, intrusa verba ne-
que vetusta editione, neque ms. codicis fide niti, neque
loeo sacrae Scripturae ex decimonono capite Deuteronomii
allegato consonare. Pauca diligens lector sedulo expendat
loca, quae protulimus, ut ex uno exemplo discat omnia,
similemque aliorum conditionem pernoscat.

111. Nondum satis emaculatum in lucem prodiisse vi-
sum est praestantissimum opus· Novam curavit Parisiis
anno 1663 editionem, Societatis trpis in fol. Ioannes Ni-
colai: quem virum clarissimum debito elogio non semel
nostris in Dissertationibus exornavimus. Titulus est: Sum-
ma Theologica s. Thomae Aquinatis, quinti Ecclesiae Do-
ctoris, iure merito Angelici, post anteactas omnes ubicum-
que terrarum eius editiones accuratius recognita: et tum
a mendis expurgata, tum restitutis quorumlibet auctorum
veris et legitimis indicibus et innumeris Patrum, Concilio-
rum, Scripturarum ac Decretorum testimoniis, ad materias
controversas vel ad moralem disciplinam pertinentibus, in
margine locupletata: notisque historicis ac dogmaticis un-
dequaque adiectis aucta, ornata, illustrata, ut paullo post
subiuncta praefatio plenius indicabit. Haec autem iterum
lucem vidit editio Lugduni, typis Anisson, Posuel et Ri-
gaud anno 1685 fol. charactere nitido et eleganti et ibi-
dem sumptibus Anisson et Posuel anno 1701 et 1702 in 12.
Typographicis mendis textum se repurgasse profitetur Ni-
colaius in praefatione: historicam alicubi sinceritatem ve-
ritatemque restituisse, hiatus plures et lacunas implesse ad
supplendam seriem textus: praetermissas non semel sup-
plevisse aliquorum argumentorum solutiones, undecumque
praetermissio illa videri possit contigisse: verosque demum
indices Panum, Conciliorum, Scripturarum, Glossarum, De-
cretorum vel legum civilium, imo et prophanamm aucto-
ritatum reposuisse.

Diligentiae a Nicolaio hac in editione adhibitae speei-
men habet lector in eiusdem praefatione, ubi nonnulla of-
feruntur exempla. Ad veritatem historiae restitutam perti-
nent, quae sequuntur. ,Secunda 11³², q. 11, art. vn ad 3, ex
historiis Romanorum adinventio refertur cuiusdam sepulcri
et aureae laminae cum epigraphe tempore Constantini
Augusti et Helenae matris eius. Quo loco Irenem reponit
Nicolaius, matrem Constantini Sexti. Vide Theophanem
apud Baronium ad an. 780, num. 8. Item q. cvm, art. 1
ad 4, haec habentur: Et Sylvester Papa excommunicavit
eos, qui eum in exilium miserunt: ubi Silverium lege. De-
mum q. cnxxux, art. 1, arg. 3, reiecta aliarum editionum
lectione, sicut Gregorius scribit Anglorum Episcopo; hanc

Opp. D. Tuom T. 1.

ccxvu

vir peritissimus reponendam iubet: Sicut Gregorius scribit
Syagrio Gallorum Episcopo. Quae utique subiiciuntur verba,
partim legere est, sin omnia, libro IX, epistola ενι ad
Syagrium, Etherium, Virgilium et Desiderium Episcopos.
Laudatam consule epistolam in novissima operum sanctis-
simi Pontificis editione.

Additamenta vero, quae supplenda censuit doctissimus
editor, loco exempli haec accipe. Prima p., q. 11, art. v
in c. ubi practicarum scientiarum illa dignior dicebatur,
quae ad ulteriorem finem non ordinatur, adiecta leguntur
verba: Sed ad ipsam aliae, sicut ad finem ordinantur. Se-
cunda 11⁸⁶, q. cxxxvt, art. 111 ad 1, sic habent editiones: Et
ideo pronior est homo ad sustinenda mala, in quibus con-
cupiscentia delectatur praesentialiter: addit ille, propter
bona, in quibus concupiscentia delectatur praesentialiter
(quod additamentum exposcit series textus), quam tolerare

mala propter bona futura quae secundum rationem appe-
tuntur. Praetermissae demum solutionis ad argumenta prae-
sto exemplum est 1³ 11⁸⁸, q. cu, artic. Vl, ubi solutio ad ro
desideratur in editione Romana anni 1570 et Antwerpiensi
anni 1612. Hanc supplevit primus Franciscus Garcias: ea—
demque nitidiore stylo legitur in Romana editione Gregorii
Donati, lineolis inclusa, cum adiecta marginali admonitione:
quam demum et ipse adoptavit Nicolaius.

Curatam ergo a viro clarissimo editionem caeteris ac-
curatiorem vocat Iacobus Echardus: praesertim quantum
ad indices, ubi sanctus Doctor in articulo aliquo ad alium
eiusdem Summae articulum remittit. Maluisset idem Echar-
dus, ut quaedam sua vir doctus ipsis divi lemae arti-
culis uno contextu non addidisset: sed ea vel alio chara-
ctere vel in inferiori margine extra contextum poni cu-
rasset. Unde diligentem demum lectorem admonet, ut ad
asteriscos attendat in principio et fine assumenti positos:
quos attamen admoneo ego nimia typographi incuria prae-
termissos in Lugdunensi laudata editione anni 1701 et
1702. Sed et multo nimius videri Nicolaius potest in so-
lutione ad 3 quae habetur 11³ 11⁸0, q. xx, art. 11, quam
scilicet prolixo adauxit additamento, Hieronymi et Cyrilli
Alexandrini testimoniis adiectis: quae, tametsi aptissima sint,
e calamo tamen divi Thomae non prodierunt.

IV. Paucis post hanc editionem annis, anno videli-
cet 1666, lucem Romae apud successores Vitalis Mascardo
viderunt animadversiones quaedam Reginaldi Lucarini, sa-
cri Palatii Apostolici Magistn‘, in textum Operum s. Thomae
Doctoris Ecclesiae. Dolet ipse in praefatione Romanam
anni 1570 editionem non paucis, errante prelo, inquina-
tam mendis prodiisse: studiumque se operamque suam
collocasse testatur, ut quae sibi in Summa Theologica,
praecipue impressionis Venetae apud Dominicum Nicoli-
num 1564 (lege 1593) sphalmata occurrerunt vel corri-
geret vel suppleret: variasque demum admonet lectiones
apud sapientes, quas collegerat, in suo libello communi-
casse.

Dolendum illustrem virum moliri novum correctionis
opus voluisse, quod iam praestantissimi laudati editores
perfecerant: ipsorumque labores dignissimos commendatio-
ne vel ignorasse vel paullo confidentius neglexisse. De li-
bello eius proferre satius erit iudicium, quod Raymundus
Capisuccus tulit in Controversiis theologicis selectis Romae
typis editis anno 1670. Haec habet ille Controversia XXIV
De propitiatorio pag. 572: ⁴< Non video, inquiens, cur er-
» rorum existentium in textu Summae Theologicae Venetae
»impressionis apud Dominicum Nicolinum anni 1564
» (1593) catalogum illum proferre debuerit hic auctor:
ι» cum errores illi fere omnes iam correcti sint in aliis
› editionibus, Romana scilicet, Lovaniensi‚ Coloniensi, Pa-
> risina, ante illius Manualis (titulus est operis cui Ani-
> madversiones Lucarini adiectae sunt) editionem: nam hoc
ι» Manuale prodiit anno 1666. Nec enim apparet, quid uti-
» litatis lectoribus- aut laudis Angelico Magistro eiusque
1> doctrinae huiusmodi antiquorum errorum refricatio af-
» ferre possit. Refert quidem et Gregorius Donatus in prin-
» cipio Primae partis Summae divi Thomae editionis Ro-
» manae anni 1619 errores, qui olim in eamdem Summam
» irrepserant: sed eos ipsos emendatos monet, collatis un-

28

