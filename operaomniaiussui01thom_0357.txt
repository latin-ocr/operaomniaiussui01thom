IN S. THOMAM AQUINATEM

quae Thomas ex Cyrillo repetit, Cyrilli non esse: et
Thomae fraudulenter obreptum... ab incognito homine,
qui Doctori sancto, cum esset iunior theologus, afficta
Cyrillo testimonia subministravit.

Minus accurate nonnulla obtrudi abs Launoio dicendum
est numero insequente. Quae vero disserit ille, sine dubio
Ioannem Fabricium redarguunt, qui subiecta Cyrillo Ale-
xandrino testimonia fuisse a Thoma Aquinate in sua theo-
logiae Summa relata imperite ac falso notavit. Castigant
etiam Riveti audaciam, libro IV Critici sacri, capite xrx:
Auctor falsi suit, inquientis, Thomas Aquinas in Opusculo
adversus Graecos, qui primus ex Cyrilli Tliesaurorum
libris Pontificis Romani tyrannidem asserere voluit. Verum
denique vapulat quoque Casimirus Oudinus qui haec ine-
pta, et falsa, et iniqua Riveti dicta adhibere non erubuit
in sua dissertatione De vita et scriptis sancti Cyrilli Ale-
xandriae Episcopi, capite v, tomo Ι commentarii De scri-
ptoribus Ecclesiae antiquis etc.
rilli Alexandrini testimonia allegantis, vindicias egimus in
Admonitione praevia sive Dissertatione in eius Expositionem
continuam, quae appellatur Catena aurea, et in alia quae
priora eiusdem Opuscula ad examen vocat. Animadversiones

- manutius decerpere liceat et hoc loco proferre, ac etiarn
illustrare.

Sancto Thomae, cum nonnisi iunior theologus esset,
fraudulenter obreptum fuisse, affictis Cyrillo testimoniis,
minus vere scribit Launoius. Post annum 1256 elucubratum
Contra impugnantes Religionem Opusculum et post an. 1262
confectam Catenam auream ostendimus in Dissertationibus.
Cum his ergo in locis praedicta Cyrilli testimonia citaverit
Aquinas, certo evincitur uti eisdem ipsum voluisse iam
provectiorem effectum. Sed ea demum praetermisit in Sum-
ma, quarn anno circiter 1265 elucubrare coepit. Cur vero?
Launoii coniectura verisimillima est, quod nempe matu-
riore demum inito examine, falsitatemsubolfecerit aut etiam
deprehenderit. Voluerit quoque, si placeat, gravissimo in
opere testimoniis abstinere, quae pro dubiis incertisque
semper habuerit. Subacti ingenii singularisque prudentiae
haud leve argumentum est.

Ait rursum Launoius: Imponi sibi passum esse Tho-
mam ab eo, qui relata testimonia Cyrillo Alexandrino
supposuit et Doctori sancto Aquinati subministravit. Quod
etiam minus vere et accurate dictum. Immo iniuriam Aqui-
nati infert Launoius, ac si tam facilis ac levis fidei ille fuerit
ut Cyrilli testimonia, quae nuper quispiam protulerit, si-
bique subministraverit sine vade, statim exceperit, adhi-
bueritque suis in Operibus. Dubium nullum esse debet in
aliqua sententiarum Patrum Collectione, quae ferebatur,
praedicta testimonia sub Cyrilli nomine exstitisse: ac inde
vel ab ipso Thoma deprompta; vel ab alio qui prompserit
Thomae subministrata fuisse.

Quod aio, perspicue confirmat libellus ille quem a
Summo Pontifice Urbano IV accepit Thomas, ut graeco-
rum Patrum quamplures auctoritates, quae latine translatae
in eo continebantur, expenderet ac illustraret. In hoc vero
libello exstant Cyrilli testimonia, quae in Commentario Sen-
tentiarum et in Opusculo contra impugnantes Religionem
allegaverat Aquinas. Non ergo Doctor sanctus, cum esset
iunior theologus (ut ait Launoius) imponi sibi passus est
ab eo, qui relata testimonia Cyrillo Alexandrino supposuit;
sed eadem, ex collectionibus quae ferebantur deprompta,
allegabat sanctus Doctor.

Vincentio Baroni, qui simili quadam animadversione
Launoium oppugnaverat, doctor ipse Sorbonicus reponit
parte V, epistola ix ad Thomam Fortinum, capite v1, n. 36:
«ι 111 libello (inquiens), quem Urbanus Thomae ad exa-
» minandum dedit, fuisse illa omnia erilli testimonia,
ιι quae sunt in Opusculo contra Graecorum errores, Baro
² tam facile pronuntiat, ac si libellum vidisset aliquando,
ιο et perlegisset. Opusculum contra Graecorum errores duas
υ in partes tribuitur. Prior continet capita xxxn quorum
s unicuique praefigitur, Quomodo intelligatur hoc vel istud
υ alicuius graeci Patris dictum. Posterior habet capita xxxV1
2 in quorum titulo, Quomodo intelligatur hoc vel illud ali-

CCCXXXV

» cuius graeci Patris dictum non ponitur amplius; sed
» simplex argumentum rei, quae deinceps tractanda est. Ex
» quo pars posterior non ita videtur pertinere ad priorem,
2> in qua libellus Thomae ab Urbano 1V datus expendi-
» tur. » Fallitur egregie Launoius. Tum Patrum testimonia,
quae priori in parte expenduntur, tum illa quae habentur
in posteriori, in eo libello exstitisse, quem Thomae exa-
minandum dederat Summus Pontifex, ex pluribus evincitur
ipsius Thomae verbis in suo Opusculo. In Praefatione prio—
ris partis haec habentur: Proposui primo ea, quae dubia
esse videntur in auctoritatibus praedictis, exponere: et post-
modum ostendere quomodo ex eis veritas catholicae fidei
et doceatur et defendatur. Illud in priori parte praestat
Aquinas, ac istud in posteriori: unde quae in utraque par-
te testimonia graecorum Patrum occurrunt, continebat li-
bellus ille. ln Praefatione alterius partis verba sunt: His
igitur expositis (difficilibus nempe aliquibus Patrum grae-
corum sententiis explanatis), ostendendum est quomodo ex
auctoritatibus in praedicto libello contentis vera fides do-
cetur, et contra errores defenditur. Erant ergo in eo li-
bello non solum dubiae difficilesque Patrum sententiae,
quas priori in parte Opusculi explanat Aquinas; verum
etiam testimonia ad fidem docendam erroresque refellen-
dos aptissima, quae in posteriori parte recensentur. In Opu-
sculi conclusione sic ait sanctus Doctor: Haec sunt, Pa-
ter sanctissime, quae ex auctoritatibus Doctorum graeco-
rum secundum vestram iussionem excepi et exponenda,
et ad confirmationem verae fidei inducenda. Utriusque par-
tis auctoritates perspicue indicantur, quas libellus comple-
ctebatur. His demum verbis Opusculum absolvitur: Sunt
autem fortassis et alia in praedicto libello, quae vel du-
·bia esse possunt, et expositione indigent ; sed quae ad fi-
dei assertionem utilia esse possent, ad ea quae praemissa
sunt, ut credo, omnia possunt reduci. Clarissima verba sunt,
quae motum a Launoio dubium eliminant: certumque fa-
ciunt in libello, qui Thomae traditus fuit, exstasse Patrum
testimonia, sive quae in priori Opusculi parte exponuntur
sive quae in parte altera inducuntur ad verae fidei con-
firmationem. Haec duo sunt imposita Aquinati munera,
quibus ipse egregie defungitur, fide relicta penes libelli
auctorem, an recte, an falso collectae auctoritates sub Pa-
trum nominibus, quae praefixa legebantur, excerptae essent.
Verba quaedam sub Cyrilli nomine iam Thomae innotue-
rant, antequam libellum a Summo Pontifice acciperet: quod
est argument0, eadem in aliis quibusdam collectionibus
exstasse, aut praedictum libellum iam antea notum fuisse
Aquinati. His ipse in Commentario Sententiarum, et in
Opusculo contra impugnantes Religionem usus est: quae
consultior denique factus in postremo Summae theologi-
cae opere praetermisit.

Ipsius Thomae aetate, opus graece et latine, quod in-
scribitur ‘O Θησαυρός τῆς ἀληθεῖας τῆς πίστεως, mesau-
rus veritatis fidei, scribebat Bonacursius Ordinis Praedica-
torum, italus ille, et patria ac professione bononiensis, qui
plures annos in Provincia Graeciae vitam egit. Opus idem,
cuius exemplaria duo mss. exstabant in bibliotheca Col-
bertina‚ diligentissime recenset Iacobus Echardus in Scri-
ptoribus Ordinis Praedicatorum tomo I ad annum 1260.
Tractatus continentur 1. De Spiritu Sancto: 2. De purga-
torio: 3. De paradiso: 4. De inferno: 5. Quod Christus fe-
cit Pascha legalein die et hora debitis: 6. Quod b. Petrus
habuit praerogativam dignitatis super omnes Apostolos, et
plenitudinem potestatis, et successores eius. In quinto tra-
ctatu mentio fit libri fratris Thomae contra Graecos de
azymo et sermentato. Hinc innotescit suum in opus ad-
huc incubuisse Bonacursium post editum ab Aquinate Opu-
sculum contra errores Graecorum.

In sexto tractatu prolixum ex sancti Cyrilli Alexan-
drini libro II Thesaurorum adducitur testimonium de Ro-
mani Pontificis potestate: illud ipsum nempe, quod per
particulas habetur apud Aquinatem in altera Opusculi con-
tra Graecos parte, ut etiam admonuimus num. 1. Iam vero
colligitur 1. Thomae et Bonacursii aetate testimonium il-
lud sub nomine Cyrilli vulgatum fuisse, et inter Patrum
sententias, quae colligebantur, exstasse. Colligitur 2. eius-

