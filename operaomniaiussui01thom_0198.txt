CLXXVI

vel anno 1259 vel anno 1260, supremum adhuc Ecclesiae
Pontificatum tenente Alexandro IV. Discesserit ergo Pari-
siis post illud triennium Thomas, itinera quaedam proli-
xiora confecerit negotiorum causa remigraveritque in Ita-
liam anno 1261 post diem 29 mensis augusti: quo tem-
pore Sedem Romanam obtinebat Urbanus IV. Meliore digeri
fortasse ratione non potest chronographia, quam satis im-
plexam fatetur Iacobus Echardus.

Quaenam scripserit, in Italiam redux, Opera Thomas
refert Ptolomaeus capite citato xxw, libri XXII. Mandante
Urbano IV, qui breviores Viterbii et Urbeveteri diutiores mo—
ras traxit, composuit s. Doctor Opus continuum in quatuor
Evangelia et Officium Corporis Christi et Tractatum con-
tra errores graecorum. Pergit ille alias eiusdem lucubra-
tiones recensere: « Isto autem tempore tenens studium Ro-
» mae, quasi totam Philosophiam, sive moralem sive na-
» turalem exposuit et in scriptum seu commentum redegit:
» sed praecipue ethicam et mathematicam (leg. metaphy-
» sicam) quodam singulari et novo modo tradendi. Scripsit
» etiam tempore eiusdem Pontificis Librum contra Gentiles
» et Quaestiones de Anima. Exposuit Iob et quaedam alia
ι opuscula fecit. » ,

Memoratas Quaestiones de Anima par est intelligere vi-
ginti et unum articulos, qui sub titulo Quaestionis de Ani-
ma locum habent in editis exemplis post Quaestionem de
spiritualibus creaturis. Eosdem igitur articulos tempore
Urbani IV scriptos fuisse constat. Ad idern pertinere tem—
pus pro certo habeo novum inceptum Opus in Sententia-
rum libros, de quo Ptolomaeus libro XXIII, capite xv, sic
habet: Scripsit etiam eo tempore, quo suit Romae, de quo
supra dictum est (libro praecedente XXII, capite xxiv), iam
magister existens primum super Sententias. Quo de ope-
re, quod periit, egimus in superiore Dissertatione capite 1v.

Vita mortali Urbanus 1V migravit anno 1264 die 2 octo-
bris. Insequentis anni 1265 februario mense ad Summum
Pontificatum provectus est Clemens IV, ipsumque tenuit
ad exeuntem mensem novembrem anni 1268. Diem emor-
tualem Ptolomaeus libro XXII, cap. xxxvm, definit Festum
beati Andreae seu diem 30 eiusdem novembris: diemque
praecedentem 29 adsignant alii. Adnotante laudato scri-
ptore capite xxx1x, huius (Clementis IV) tempore, florebat
sanctus Doctor ac scripsit Summam theologicam... Istius
Summae tres partes quasi scripsit tempore istius Pontificis
(Clementis IV) et vacationis sequentis.- quod fuit spatium
duorum annorum et 9 mensium. Kalendis nempe septem-
bris anni 1271 Thealdum Vicecomitem placentinum, Ar-
chidiaconum leodiensem, qui in obsequium Christi trans
mare in Syria apud Ptolemaidem degebat, in Summum
Pontificem elegerunt Viterbii post diuturnas discordias Car-
dinales: isque Gregorii X nomen adsumpsit. Narrare pergit
Ptolomaeus: Fecit etiam, inquiens, tunc temporis Quae-
stiones de Spiritualibus creaturis, de Malo et de Virtutibus.
Quae verba, tunc temporis, non adeo definita sunt, quin
eo spatio intelligamus comprehensos tum annos Pontifi-
catus Clementis, tum vacationem sequentem ad Gregorii X
electionem. Unde iam certo innotescit praedictas pertra-
ctavisse Thomam Quaestiones de Spiritualibus creaturis, de
Μᾶἱο, de Virtutibus, post annum 1265, quo Romanam in
Sedem conscendit Clemens Quartus. Quo vero in loco eas
tradiderit Aquinas, an Romae, an Perusii, an Viterbii, qui-
bus in locis sedern habuit Clemens, an alibi, dixerit nemo.
In scholis absque dubio nostris versavit easdem scripsitque
Thomas.

Sequitur pars tertia Quaestionum, quas inscriptas de
Virtutibus et ultra (nempe de Malo, de Anima, de Spiri-
tualibus creaturis) produnt Logotheta ac Trivetus; easque
Dis-putatas aiunt cum secundo* Parisiis legeret Aquinas. In
argumento Quaestionum dissidet laudatus Ptolomaeus: tem-
poris notam confirmat. Verba eius sunt libro XXIII, capi-
te x1: Hic Doctor, tempore huius Pontificis (Gregorii X)
scripsit ultimam partem Summae.... sed non complevit,
morte praeventus. Hoc etiam tempore disputavit Quaestio-
nes de Potentia Dei et Creaturis (al. et Creaturae). Scri-
psit etiam super, Philosophiam: videlicet de coelo et de
generatione, sed non complevit. Gregorium X anno 1271

DISSERTATIONES CRITICAE

die 1 septembris ad summum Pontificatus apicem evectum
adnotavimus. Thomam nostrum Parisiensibus Ordinis Co-
mitiis anno 1269 ad sacram Pentecosten adfuisse, iterum-
que Gymnasio Saniacobaeo datum esse praesidem vetustis
monumentis evincit Echardus in eius elogio. Ad annum
usque 1271 vergentem ad finem theologicam rexit scho-
lam: regimen cessit fr. Romano de Roma ex Ursinorum
gente prognato: remigravitque in Italiam. Pro more suo
in sacras tradendas litteras incumbebat, quas iterum Romae
docuit, donec anno 1272 ab Rege Carolo Neapolim ac-
citus est ad docendum. Haec tradunt omnia Ptolomaeus
Lucensis libro XXIII, capite xw, Guillelmus de Tocco in
Vita capite vm, aliique scriptores nostrae gentis apud Echar-
dum. Hinc demum conficitur tertiam partem Quaestionum,
quas vocant Disputatas, Parisiis elucubrasse Thomam ab
anno 1269 cadente ad annum 1271.

Non eo servato temporis ordine, quo sanctus Doctor
praedictas agitavit Quaestiones in scholis, praestant eas edita
exempla: neque ordinem materiae aut argumenti sequuti
sunt editores sive quem Logotheta et Trivetus exhibent,
sive quem tradidit Ptolomaeus Lucensis, sive quem demum
repraesentant alii veteres, quos laudavimus nomenclatores.
Rem parvi licet momenti admonitione nostra intactam
praeterire non licuit. ,

11. Neapolim ab Rege Carolo anno 1272 accitum Tho-
mam memoravimus. Hanc gestorum ipsius Thomae chro-
nographiae partem liceat ἑν παρόδῳ diligentius illustrare.
Regium diploma legitur apud magistrum Aquarium in calce
tractatus de Significationibus terminorum et apud Nicolaum
Toppium in Bibliotheca Neapolitana pag. 290 (Neapoli 1 678),
datum Neapoli mense octobris, 16 eiusdem 1274. Enorme
nullaque venia dignum cubat mendum in anno. Eo nam-
que anno 1274 ad caelites evolaverat Doctor Aquinas die 7
martii: quomedo ergo mense octobri potuerit Neapolim
advocari ad docendum? ·

ln ipso diplomate haec habentur verba: ι Unam unciam
» auri ponderis generalis, pro quolibet mense, quamdiu
» ibidem legerit (Thomas), sibi provideri velimus... Man-
» damus quatenus ad requisitionem Prioris.... praedicta
» uncia auri.... per dohenarios Neapoli de proventibus
» dohannae, quam anno praesenti primae Indictionis exer-
» cent.... sine difficultate qualibet satisfieri faciatis. » Doana,
duana vel dohana, et dohanna aedes est, in quam fiscales
reditus, vectigalia, portoria et alia id genus tributa pro
mercibus et mercium transvectione inferuntur. Hinc dohe-
narii et dohanarii, qui doanae vectigalia ac tributa exigunt

‘vel recipiunt. His neapolitanis ministris ab Rege Carolo

mandatum, ut auri uncia solveretur Thomae in singulos
menses, quae pro stipendio decreta fuerat. Datum vero
absque dubio diploma regium anno prima indictione in-
signito. Reiice ergo annum ¹274 notatum indictione se-
cunda. Annum praecedentem ¹273 indicat ipsa indictio
prima: quae tamen et annum 1272 indicare potest a die
prima septembris. Graecorum haec dicitur indictio et Con·
stantinopolitana. Admonet Muratorius tomo I de Antiquita-
tibus Italicis medii aevi dissertat. vm, col. 439 innumeris
etiam in Italia exemplis constare novam indictionem cotn-
putari consuevisse a kalendis septembris, aut serius, eo-
dem tamen mense, nimirum a die 24 (quae indictio Con-
stantiniana appellatur et Imperatoria). Eadem est eiusdem
animadversio tomo llI, dissert. xxxxv, col. 48 post saeculum
Ecclesiae nonum fere semper usurpatam legi indictionem
Graecorum: exempla tamen non raro occurrere indictionis
Constantinianae a die 24 septembris, et Romanae seu Pon-
tificiae ab kalendis mensis ianuarii deductae. Multiplicem
huiusmodi usum indictionis mihi proprio deprehendere ex-
perimento in vetustis chartis frequentissime contigit. Hinc
pronus feror, ut primam indictionem in diplomate Caroli
regis deductam a kalendis septembris anni 1272 accipiam:
datum quippe diploma legitur mense octobre.
Quaestionem dirimit omnem Ptolomaei Lucensis aucto-
ritas. sic habet ille libro XXIII, capite x: ι Cum ego (ipse
» Ptolomaeus) cum ipso (Thoma Aquinate) venirem de
ι» Roma (Neapolim versus, quam in urbem accitus fuerat);
ιο declinavit (ipse Thomas) Molas-iam ad castrum domini

