ccrizxw

re diplomatica, capite vn, num. 2 et 3, et Abbas Gottwicensis
in Prodromo ad chronicon Gottwici tomo 1, libro 11, pag. 81.
Rem eamdem huius aevi chartis -et exemplis comprobat
Ducangius in Glossario mediae et infimae latinitatis. Te-
stamentum accipe Philippi Boni apud Miraeum, in quo
haec habentur: Volumus denique, ut litteris publicationis,
aut earum apographis, vulgo Vidimus dictis etc. Hinc acto-
rum nostrorum conspicuus patet sensus: Ioannem de Mon-
tesono deputatis theologis praesentasse, tum litteras Ste-
phani Parisiensis cum eiusdem sigillo, tum earumdem
apographum transumptumque exemplum, Guillelmi pariter
Episcopi parisiensis munitum sigillo. Hunc vero Guillel-
mum intellige Stephani de Bourretto successorem in sede
Parisiensi; nempe Guillelmum de Chanaco, huius nominis
quintum, anno 1332 electum xv kal. septembris, Quod in-
strumentum demum in acta redegit Ioannes Coustelli no-
tarius.

Ex utroque litterarum Stephani exemplari et apografo
desumptum ab ipso Ioanne Coustello notario aliud exem-
plum fuisse, instrumentum docet, quod sequitur, a Dar-
gentraeo typis editum: «In nomine Domini amen. No-
» verint universi, quod haec est transcripta copia sive
» exemplum sumptum per me notarium publicum infra-
» scriptum ex quibusdam originalibus litteris felicis me-
» moriae domini Stephani olim Parisiensis Episcopi, nec-
» non Vidimus (idest ex apographo) eiusdem litterae si-
» gillo domini Guillelmi olim Parisiensis Episcopi, eorum
» sigillis sigillatis, ut prima facie apparebat et signo ali-
» cuius notarii publici non signatis. Quarum tenor de
» verbo ad verbum sequitur et est talis: Universis praesen-
» tes litteras inspecturis, Stephanus permissione divina
» Parisiensis Episcopus, salutem in omnium salvatore. Ma-
» gistra rerum experientia... Et ego Ioannes Coustelli,
» Rhemensis dioecesis clericus, publicus Apostolica et im-
» periali auctoritate ac venerabilis Universitatis studii Pari-
» siensis notarius iuratus, praesens transcriptum ex dictis
2> originalibus litteris sumpsi fideliter et transcripsi3 nihil
⁷, addens aut minuens quod sensum immutet aut variet
» intellectum; diligentemque de dictis originalibus cum
» discreto viro Aegidio Massardi‚ clerico Atrebatensis dioe-
» cesis, publico et imperiali auctoritate notario, collatio-
» nem feci, et quia utrumque concordare inveni, ideo prae-
» senti publico instrumento, aliena manu scripto, me sub-
» scripsi signumque meum apposui consuetum rogatus.
» Actum Parisiis, in domo habitationis eiusdem notarii
» praefati, sita in vico Nucum, anno Domini millesimo
» trecentesimo octogesimo septimo, inditione decima, mensis
» iulii die tertia (xm), Pontificatus Sanctissimi in Christo
» Patris ac Domini nostri Domini Clementis, divina pro-
» videntia Papae Septimi, anno nono: praesentibus ad haec
» discretis viris magistro Nicolao de Souton magistro in
» artibus et Aegidio Imperatore subbedello Facultatis theo-
» logiae, Parisiis commorantibus, testibus ad praemissa vo-
» catis specialiter et requisitis etc.»

Solemni publici notarii ac testium rogatorum fide iam
constat abrogaton'as laudatas Stephani de Bourretto Epi-
scopi Parisiensis litteras a Ioanne de Montesono origina-
les exhibitas fuisse simulque traditum apographum earum-
dem exemplum, successoris Episcopi Parisiensis Guillelmi
sigillo munitum: eademque fide rursum constat novum
desumptum descriptumque litterarum exemplum ex origi-
nalibus praedictis Stephani litteris: quae demum non una
vice, sed ter originales appellantur. Ambigere de his, eas-
que veluti fictitias reiicere si liceat, pereat humana fides
oportet. Cur ergo in archivo Universitatis Parisiensis, in—
quies, praedictae repositae ac repertae litterae non fue-
rint'R? Quidni exstiterint, reponam ego et exciderint postea?
Cur vero exstare debuerint, cum ad acta sacrae Facultatis
theologicae pertineant, non ipsius Universitatis, ut cum Dar-
gentraeo iam animadvertimus; dataeque fuerint apud Gen-
tiliacum, non Parisiis, nec apud sanctum Mathurinum, nec
apud sanctum Iulianum pauperem, nec alibi, ubi magi-
strorum Universitas congregari ad negotia peragenda sua
consueverat? Ad rem egregie facit Egassii Bulaei exem·
plum, qui in historia eiusdem Universitatis refert acta fere

DISSERTATIONES CRITICAE

omnia in causa Ioannis de Monteson0: sed primurn atta-
men iam allegatum huiusce causae instrumentum omisit,
quod in regestis Universitatis (iacobi Echardi animadver-
versio est) forte non habeatur. An illud, veluti falsum aut
fictitium, iccirco reiicias? Inter summa vero fratrum Prae-
dicatorum negotia erat ut Stephani de Bourretto litteras,
quibus inlata dogmatibus divi Thomae suspicio tollebatur
omnis, originales custodirent: quorum ex arca si tandem
aliquando prolatae in lucem fuerint, miratio nulla.

Atqui dubiam earumdem fidem, cum illas Montesonus
exhibuit, habuisse magistros minime probant, ut ais, nec
indicant monumenta, quae in eiusdem Montesoni negotio
prostant. Quinimo eadem in causa curn frequentius pro-
testati Academici fuerint, doctrinam sancti Thomae non
solum se non impugnare, sed et summe venerari: satis
indicio et argumento est, cognitas illis fuisse Stephani de
Bourretto litteras, quibus Praecessoris Stephani Tempier
censura, si Thomae quidem dogmata tangeret aut tan-
gere videretur, emolliebatur aut abrogabatur. Inquiebant
illi quippe in instrumento anno 1388 die 14 februarii con-
fecto: ‘Nos autem millesies diximus. . . qualiter s. Thomae
doctrinam in dicta nostra condemnatione (contra Monte-
sonum lata) nequaquam reprobamus. Negotium facessit
nullum Ioannis Vitalis et Ioannis Alani auctoritas, qui re-
vocatorias praedictas litteras ut reiiciant veluti parum ve-
risimiles, imprudenter fingunt dominum Stephanum Epi-
scopum Parisiensem‚ a quo revocatorias anno 1325 datas
litteras contendimus, unum esse eumdemque ac Stephanum
Parisiensem pariter Episcopum, qui condemnavit anno 1277
plures articulos, nempe supra ducentos. Duos, ut par est,
Parisiorum Antistites distingue, Stephanum alterum Tem-
pier cognominatum, Stephanum de Bourretto alterum: ac
omnis cum excogitato figmento difficultas evanescit.

Plurima posthac huiusmodi litterarum exempla prodiere,
quae absque ulla falsitatis suspicione a viris doctissimis
allegata sunt: ipsaeque litterae frequentius Mediolani, Ve-
netiiS, Parisiis, Patavii, alibi typis editae prostant. Interpo—
latrice manu foedata illa videntur exempla, cuiusmodi est
quod Bulaeus affert in historia Universitatis Parisiensis, in
quibus haec adiecta verba leguntur: Ipsos articulos non
propter hoc approbando, seu etiam reprobando, sed eos-
dem discussioni scholasticae libere relinquendo. Haec vero
interpolationis fortasse origo. Refert namque saepe lau-
datus Dargentraeus Parisiensem Episcopum Stephanum
de Bourretto, teste Balaeo centuria V, qui Ioannis Bac-
conis angli testimonium profert, facultatem Parisiensibus
magistris fecisse, ut de doctrina sancti Thomae disputa-
rent: idque permissum illis, antequam decretum eius
pro ipsius Aquinatis doctrina prodiret. Rem eamdem in-
dicat Bulaeus loco citato ad annum 1324 fide tamen
non integra: ac si videlicet Antistes Parisiensis impugna—
tionem permiserit quorumdam articulorum a Thoma Aqui-
nate collectorum. Hinc facillime contingere potuit ut ea
clausula, qua dicuntur articuli, qui sancto Thomae tri-
buebantur, disputationi scholasticae libere relicti, in ali·
quod litterarum exemplum, interpolatoris cuiusdam manu
operam praestante, irreperet: quae tamen in aliis emen-
datioribus exemplis apud Dargentraeum aliosque deside-
ratur. At ipso volente ac mandante Stephano de Bourretto,
inserta ea verba fuerint. Non alium utique sensum effe-
runt, nisi articulos illos, si quos docuerit Aquinas, cen-
surae nota sublata, libere in scholis tradi ac propugnari
posse. Inde vero iam collige, laudatum Stephanum de
Bourretto, qui Parisiensem cathedram anno 1321 con·
scendit, ab ipso indeptae sedis initio non ita Stephani
Tempier litteras habuisse in pretio, quin articulos illos,
quibus tangebatur aut tangi videbatur Thomae doctrina,
liberae magistrorum doctorumque discussioni permitteret.
Sed et antea, tempore Simonis de Buciaco, qui sedem eam-
dem anno 1289 obtinuit, tenuitque ad annum 1304, Godefri-
dus de Fontibus, insigne sacrae F acultatis lumen, quaestio-
nem moverat Quodlibeto XII, quaest. v, Utrum Episcopus
Parisiensis peccet in hoc quod omittit corrigere uosdam
articulos a Praedecessore suo (Stephano Tempiess conde-
mnatos. Prolixum referunt locum Echardus in Elogio sancti

