CCLXll

tatis Procuratorem egit in Curia Romana sub Bonifacio
octavo, aeque mihi ignotus. Archiepiscopum Corinthiensem

. Guillelmum Morbekam superius admonuimus in Italia de-

gisse anno 1268, itemque anno 1277 profectum esse Co-
rinthum, concreditae Ecclesiae invigilaturum: in Italiam
denique remigrasse ac anno 1295 substitisse Anagniae.
Hinc duo colligenda sunt: 1. Ultra annum 1295 vitam pro-
traxisse GuilleLmum: 2. Post etiam infulas indeptas latine
vertere graecos libros perrexisse. Haec nempe sibi constant,
si anno primo Bonifacii octavi et anno 1295 aerae vulgaris,
non solum Oeconomicorum codex scriptus fuerit, sed ipsa
eius Operis latina versio elaborata intelligi debeat.

Philosophicos aliquos Thomae Aquinatis Commentarios
a magistro Petro de Alvernia suppletos continuatosque
fuisse iam indicatum est, dicendumque uberius. Gallus
fuit, ab ea Regni provincia in qua natus est, nuncupatus
de Alvernia. lgnoscendum sodalibus aliquibus nostris, qui
virum agnoscentes Thomae eiusque doctrinae addictissimum
ipsum Ordini Praedicatorum adscripserunt. Vivebat adhuc
anno 1301, adnotante diligentissimo Echardo. An loco Du-
randi, legi debeat in superiori codicis nota Petrus de Al-
vernia? Id ego non adseram.

CAPUT III.

Commentariorum examen, quos Thomas elucubravit in libros Periher-
menias‚ Posteriorum Analyticorum‚ Physicorum, De caelo et mundo,
De generatione et corruptione, Meteororum , De anima, De parvis
naturalibus, Metaphysicorum. Accedunt·, Expositio in librum De
causis, liber De ente et essentia, Commentarii in libros Ethicorum
et Politicorum.

Ι, Singillatim editos ab Aquinate Commentarios ad exa-

men iam voco. Primum in editione Romana locum
obtinet in librum primum Perihermenias Aristotelis Exposi-
tio. Inter Opera eius, quae temporaria nota nulla insigniuntur
a Ptolomaeo Lucensi recensetur: eamque memorant Logo-
theta, Trivetus, Petrus Rogerius, Bernardus Guidonis,
recentiores alii. Nuncupatoriam Operis epistolam, ab Aqui-
nate datam Praeposito Lovaniensi, quae in editis hactenus
desiderabatur, vulgavit Echardus. Ait Auctor: Diligentiae
tuae... studio provocatus et desiderio satisfacere cupiens,
libro Aristotelis, qui Perihermenias dicitur, multis obscu-
ritatibus involuto, inter multiplices occupationum mearum
solicitudines‚ expositionem adhibere curavi. Elucubratam
expositionem coniiciebam capite ι tum Parisiis, tum secunda
vice cum Parisiensem scholam regeret ab anno 1269 ad
annum 1270. Libri alterius Perihermenias duae tantum ex-
positionis Thomisticae lectiones prostant. Hinc opus in-
completum mansit, nec ab alio suppletum. Cum antiqua
latina versione recentiorem aliam Ioannis Argyropoli con-
iunxerunt editores Romani. ·

Ptolomaeus Lucensis ac caeteri laudati veteres nomen-
clatores Thomae Aquinati tribuunt, ceu legitimum eius
opus, Expositionem in libros, primum et secundum, Poste-
riorum Analrticorum Aristotelis. Tempus elucubrati Operis
nota temporaria nulla indicat, neque indicant laudati scri-
ptores. Cum antiqua versione latina prostat ea, quam Ar-
gyropolus confecit in editione Romana.

Sequitur Expositio in octo libros Physicorum Aristo-
telis. Hanc recensent omnes nomenclatores, quibus in
Operum Thomae censura hactenus usi sumuS. Elucubratum
Opus ab Aquinate in Italia post annum 1261 refert Pto-
lomaeus Lucensis: Tenens quippe (ut ait) studium Romae,
quasi totam Philosophiam sive Moralem sive Naturalem
exposuit et in scriptum seu Commentum redegit. Praeter
antiquam versionem addiderunt novam Argyropoli edi-
tores.

Ad expositionem quod attinet in libros De caelo et
mundo, verba refero Ptolomaei Lucensis: Hoc etiam tem-
pore (Gregorii X ab anno ¹²7¹ quo Pontifex electus est
die 1 septembris, ad annum 1274 quo ad Caelites evolavit
Aquinas die 7 martii) scripsit etiam super Philosophiam, vide-
licet De caelo et generatione, sed non complevit; et similiter
Politicam. Genuina haec Thomae Expositio lectione octava

DISSERTATIONES CRITICAE

in librum tertium completur in editione Romana, cum qua
conveniunt codices ms. ab Echardo recensiti. Reliquum
tertii libri et quarti Commentario suo exposuit magister
Petrus de Alvernia. Ptolomaei Lucensis verba sunt: Hos
libros complevit magister Petrus de Alvernia, fidelissimus
discipulus eius, magister in theologia et magnus phi-
losophus et demum Episcopus Claromontensis. Ptolomaeo
suffragantur codices. Sorbonicum affert Echardus, in quo
haec habentur: Incipit super tertiam partem tertii (libri)
et super quartum Caeli et Mundi, editum a¹ magistro
Petro de Alvernia. Ad calcem duplicis codicis Navarraei
sic legitur: In hoc completur expositio magistri Petri de
Alvernia in tertium et quartum Caeli et Mundi Aristo-
telis, ubi praeventus morte venerabilis vir frater Thomas
de Aquino omisit: in qua quamvis non assequatur inten-
tionem ipsius, aliqualis erit via aliis assequendi ipsam
vel simpliciter vel in parte. Antiqua versio et nova Argy-
ropoli prostant.

Nemo non adscribit Aquinati Expositionem in libros
duos De generatione et corruptione. Post annum 1271 in
illud Opus incubuisse Thomam testatur Ptolomaeus. Imo
Guillelmus de Tocco in Processu canonizationis testis ci-
tatus et iuratus haec habet capite vn num. 58: Dixit quod
vidit eum scribentem super librum De generatione et cor-
ruptione: quod credit fuisse ultimum opus suum in Phi-
losophia. E regione antiquae versionis legitur alia nova
Francisci Vatabli in editione Romana.

De Commentario in Meteororum libros iudicium ferunt
veteres ab eo diversum, quod tulisse videntur editores Ro-
mani. Aquinati adiudicant isti Expositionem in quatuor
eius argumenti libros: non ita veteres. Logotheta ait: Super·
duos libros Meteororum. Trivetus: Meteororum primum
et secundum. Petrus Rogerius seu Clemens vl: Super duos
Meteororum. Valleoletarrus: Super duos libros Meteororum
solum, quia morte praeventus non scripsit tertium et quar-
tum. Num ergo Commentarii in tertium et quartum au-
ctor fuerit Petrus de Alvernia, qui super quatuor libros
Meteororum scripsisse fertur? Codicem Navarraeum affert
Echardus, quo Commentarii praestantur eiusdem Petri in
eosdem Quatuor libros: fertque ipse Echardus testimo-
nium, Commentarios in primum librum et secundum esse
omnino diversos ab iis quos Thomas elucubravit: Com-
mentarium in tertium esse eumdem cum edito in editione
Romana: ac demum in quartum prorsus alium esse. An-
tiquae latinae versioni e vestigio comparet nova a νίσο-
mercato adornata.

Commentarios in tres Aristotelis libros De anima, pri-
mum quidem reportatum, ut inquiunt, reliquos proprio
stylo scriptos, Aquinati adiudicant veteres. Praesto sunt Lo-
gothetae verba: Super secundum et tertium De anima...
Lecturam super primum De anima fr. Raynaldus de Pe·-
perno post eum legentem collegit. Paria tradunt Nicola'us
Trivetus et Petrus Rogerius. Commentariorum liber tertius
his incipit verbis: Hic incipit liber tertius apud Graecos
et satis rationabiliter; exhinc enim Aristoteles ad inqui-
rendum de intellectu accedit. Satis est indicio novam ex.
graeco factam adhibuisse Thomam versionem. Novam il-
lam translationem, quam modo antiquam dicimus, aliam-
que simul a Michaele Sophiano confectam, praestat editio
Romana.

Sequitur in editione Romana in eos Aristotelis libros
Expositio, qui parva naturalia dicuntur. lnscribitur pri·
mus De sensu et sensato: Alter De memoria et remini-
scentia: Tertius, De somno et vigilia: Quartus, De somniis:
Quintus, De divinatione per somnum. Primum et alterum
recensent Logotheta, Ber-nardus Guidonis, Trivetus, Pi·
gnonus, Valleoletanus, s. Antoninus. Tertii mentio apud.
Pignonum et Valleoletanum: quarti et quinti non memi-
nerunt veteres. Saeculi tertii decimi codicem in Parisiensi
Victorina bibliotheca adservatum memorat Echardus: in
quo Thomae attribuitur Expositio libri De iuventute et se-
nectute. Idem adnotat ex codicibus, Navarraeo et Sorbo-
nico‚ Commentarium a Petro de Alvernia editum in li-
brum De somno et vigilia longe ab eo. differre, qui sub
nomine Aquinatis in editione Romana prostat. Hisce de

